See	discussions,	stats,	and	author	profiles	for	this	publication	at:	https://www.researchgate.net/publication/297757877

Algoritmer	i	samhället

WORKING	PAPER	·	MARCH	2016

DOI:	10.13140/RG.2.1.2243.2400

2	AUTHORS,	INCLUDING:

Olof	Sundin
Lund	University

45	PUBLICATIONS			371	CITATIONS			

SEE	PROFILE

All	in-text	references	underlined	in	blue	are	linked	to	publications	on	ResearchGate,
letting	you	access	and	read	them	immediately.

Available	from:	Olof	Sundin
Retrieved	on:	11	March	2016

11 mars 2016 

Algoritmer i samhället 

Jutta Haider & Olof Sundin 
Institutionen för kulturvetenskaper 
Lunds universitet 

En rapport skriven på uppdrag av Kansliet för strategi- och 
framtidsfrågor, Regeringskansliet. 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Algoritmer                                                                                                             2 

Innehåll 

Inledning och syfte ...................................................................................... 3 
Nedslag i den internationella diskussionen: sammanhang och aktörer .... 5 
Hur fungerar algoritmer? ............................................................................. 6 
Google: länkanalys ................................................................................... 6 
Facebook: sociala nätverk ........................................................................ 7 
Netflix: kollaborativ filtrering ................................................................... 7 
Algoritmer och användardata ....................................................................... 8 
Kakor ....................................................................................................... 9 
Kategorier ................................................................................................ 9 
Informationsinfrastruktur och betydelsen av synlighet .............................. 10 
Att vara synlig och att vara sökbar ......................................................... 10 
Skapande av synlighet: sökoptimering .................................................. 12 
Driva opinion ......................................................................................... 13 
Knowledge Graph .................................................................................. 13 
Flödesoptimering ................................................................................... 14 
Hur påverkas samhället av algoritmernas styrning? ................................... 15 
Aktiemarknaden och organisering av arbete ......................................... 15 
Nyhetsmedier ........................................................................................ 16 
Bibliotek ................................................................................................. 17 
Vetenskap och akademin ....................................................................... 17 
Internet of things / The quantified self .................................................... 18 
Insyn, kontroll och transparens .................................................................. 18 
Algorithmia ............................................................................................ 18 
Kontroll över personlig data ................................................................... 19 
Inlåsning ................................................................................................. 19 
Google: Osynlig och utan insyn ............................................................. 20 
Informationsbubblor och det offentliga samtalet ....................................... 21 
En offentlig sfär? ..................................................................................... 21 
Algoritmer förstärker trender ................................................................. 22 
Delningslogiken ..................................................................................... 22 
Personalisering ...................................................................................... 24 
Hur kan det offentliga samtalet stöttas? ...................................................... 25 
Journalistik & massmedier ...................................................................... 25 
Skolan .................................................................................................... 26 
Bibliotek ................................................................................................. 28 
Avslutning .................................................................................................. 29 
Referenser ................................................................................................. 32 

 
 
 
 
 
Haider & Sundin                                                                                                   3 

Inledning och syfte 

I dagens samhälle fattas fler och fler beslut baserade på algoritmer. Om någon idag 
vill veta mer om vaccinering är det troligt att denna vänder sig till sökmotorer och 
sociala nätverkstjänster. Hur kunskap om vaccin, och andra kunskapsfält av 
samhällelig relevans, representeras och ordnas i dessa tjänster är därför av stor 
betydelse. När vi som författat denna rapport i januari 2016 sökte i Google hamnar 
en vaccinkritisk webbplats på andra plats. I YouTube varvas kritiska filmklipp med 
samhälleligt sanktionerade kunskapsanspråk. I Facebook tycks de vaccinkritiska 
grupperna dominera, även om våra respektive sökresultat skiljer sig en del åt 
beroende på vilka vänner vi har. I Twitter, slutligen, har den etablerade kunskapen ett 
tydligt företräde för oss båda. Tjänsterna ger olika slags resultat delvis p.g.a. de 
algoritmer som används. Exakt hur algoritmerna fungerar, varför vissa länkar 
rangordnas och görs synliga, är svårt att fastställa, men i denna rapport diskuterar vi 
principer för hur samspelet mellan algoritmer (liksom mellan algoritmer) och 
samhället fungerar och hur information, kultur och kunskap cirkulerar i samhället, 
samt vilka konsekvenser det kan få.  

Med bärbara datorer, läsplattor och de smarta telefonernas framväxt har vi – i 
Sverige och stora delar av Europa – tillgång till snabbt internet i det närmaste överallt 
och när som helst. Ju mer vi lever våra liv medialiserade, dvs. hur medier och 
nätverksbaserad information spelar en allt större roll för våra liv, desto större 
betydelse får algoritmer. En förståelse av algoritmers funktion och konsekvenser i 
samhället blir då också väsentlig. Vad är då en algoritm? 

Informally, an algorithm is any well-defined computational procedure that takes some value, 
or set of values, as input and produces some values, or set of values, as output. An 
algorithm is thus a sequence of computational steps that transform the input into the 
output. (Cormen et al., 2009, s.5) 

Algoritmer ingår i regel i programvaror och består av instruktioner om vad som ska 
utföras, med vad och i vilken ordning. De kan jämföras med recept som beskriver i 
vilken ordning ingredienser ska föras samman och hur de ska hanteras. Även om 
algoritmer främst förstås i relation till datorer, där de alltid har använts, kan de också 
användas av människor för strukturerad problemlösning. Centrala algoritmer som 
möjliggör dagens nätverkssamhälle är olika algoritmer för att sortera element, för att 
fastställa den kortaste vägen mellan två punkter, för att packa upp och packa ihop 
signaler, för att möjliggöra säker dataöverföring, för att möjliggöra länkanalys eller 
för att komprimera data (Otero, 2014; Cormen et al., 2009, s. 9-10).  

Eftersom datorer finns så gott som överallt, finns numera också algoritmer nästan 
överallt. I rapporten avgränsas algoritmer främst till sådana som förekommer i 
sociala nätverkstjänster, i kollaborativa rekommendationstjänster och i sökmotorer. I 
dessa sammanhang utgör användargenererad data en central ingrediens. Algoritmer 
skapar tillgång till information samt möjliggör kommunikation mellan människor och 
mellan människor och maskiner. Algoritmer utgör, tillsammans med metadata, 
protokoll/regler, gränssnitt och tjänsternas default-inställningar, vad som kan kallas 
för plattformar som kodar in sociala värderingar i den digitala arkitekturen som 
omger oss samt på så sätt medskapar sociala och kulturella handlingsmönster (van 
Dijck, 2013, s. 29ff.). Rapportens avgränsning fångar mycket av det samtida intresse 

 
 
 
 
 
 
Algoritmer                                                                                                             4 

som ges algoritmer samt sätter fokus på de mest populära tjänsterna på webben. 
Enligt webbanalytikerföretaget Alexa.com (2015-12-20) är de tio globalt mest 
populära webbplatserna Google.com, Facebook.com, Youtube.com, Baidu.com, 
Amazon.com, Wikipedia.org, Qq.com, Twitter.com, Google.co.in. Vi ser hur sociala 
medier och sökmotorer dominerar listan. Vi ser också hur de mest populära 
webbplatserna i de flesta fall är exempel på en ny affärsmodell där människor inte 
behöver betala för tjänsterna med pengar utan genom sina digitala spår.   

De sätt som algoritmer i allt större utsträckning är en del av människors vardag gör 
att det finns en oro för hur algoritmer påverkar samhällets demokratiska 
förutsättningar. I rapporten belyses därför, i enlighet med uppdragsbeskrivningen, 
hur digitala medier, genom bland annat algoritmer och filterbubblor, påverkar det 
offentliga samtalet och i förlängningen demokratin. Rapporten har skrivits med 
utgångspunkt i nedanstående frågor: 

• Hur styr algoritmer det informationsflöde som når människor genom sociala 
medier och andra digitala plattformar? 
• Vilket material används algoritmerna på, och vem kontrollerar det?  
• Vilka centrala parametrar används i algoritmerna? Hur ökar algoritmerna 
företagens intäkter – och finns det andra drivkrafter än de rent kommersiella?  
• Vad skapar den informationsinfrastruktur som de kommersiella aktörerna 
bygger upp för förutsättningar för andra kommersiella och icke-kommersiella 
aktörer?  
• Hur ser marknaden ut för de företag eller andra aktörer som vill påverka 
människors sökningar, för att vinkla algoritmerna i en önskad riktning?  
• Vad innebär sökmotorsoptimering och vad kan det den få för konsekvenser? 
Hur mycket skiljer sig algoritmer mellan olika centrala plattformar eller 
sökmotorer? 
• Vilken insyn finns i algoritmernas utformning? Vilka får ta del av 
algoritmernas utformning? Hur transparenta är algoritmer i olika former av 
media? 
• Hur påverkas samhället av algoritmernas styrning? Riskerar slutna 
informationsbubblor minska möjligheten till ett brett offentligt samtal och 
leda till ökad åsiktspolarisering, eller är dessa farhågor överdrivna? 
• Hur ser den 
internationella diskussionen ut på området? I vilka 
internationella sammanhang drivs frågan framåt och vilka aktörer är 
engagerade i diskussionen? 
• Vilka frågor bör besvaras för att bättre förstå hur samhället formas av de 
nuvarande algoritmerna? 
• Hur skulle man kunna gå tillväga för att påverka utvecklingen i en riktning 
som gynnar det offentliga samtalet, en mångfald av åsikter och 
offentlighetens möjlighet till källkritisk granskning? 

Rapporten är delvis strukturerad utifrån frågorna, men för att göra texten läsvänlig 
och för att undvika upprepningar används en delvis annan rubriksättning och 
struktur. Det har de senaste åren publicerats flera rapporter och delbetänkanden från 
Digitaliseringskommissionen (SOU 2013:31; SOU 2014:13; SOU 2015:28; SOU 
2015:65), Medieutredningen (SOU 2015:94) och Demokratiutredningen (t.ex. Bäck, 

 
 
 
 
Haider & Sundin                                                                                                   5 

Bäck & Gustafsson, 2014; Strömbäck, 2014).  Denna rapport relaterar till dessa där 
det är relevant. Vår förståelse av algoritmer är grundad i ett sociomateriellt synsätt 
där algoritmers samverkan med omgivningen, inklusive andra algoritmer, kommer i 
fokus. Vi strävar efter att ge referenser enligt gängse akademisk praxis, men texten är 
skriven utifrån den allmänkunskap vi utvecklat under en 
längre 
tid av 
omvärldsbevakning och alla påståenden är därför inte belagda med referens. 

Nedslag i den internationella diskussionen: sammanhang och aktörer 

Algoritmer som ämne i vetenskapen är utforskat sedan länge. En sökning i Web of 
Science i januari 2016 på algoritmer som ämne eller som en del av titeln ger 169836 
artiklar varav den äldsta publikationen är från 1907. Circa en tredjedel av alla 
publikationerna är från de senaste fem åren, vilket visar på att ämnet är aktuellt och i 
utveckling. Forskningen domineras av naturvetenskap/teknik, men är omfattande 
också inom samhällsvetenskap/ekonomi/humaniora där den ökar starkt i antalet 
publikationer. Den forskning som denna rapport främst lutar sig emot kan beskrivas 
som kritisk algoritmforskning på så sätt att den diskuterar algoritmernas samhälleliga 
förutsättningar och konsekvenser snarare än hur algoritmer utvecklas och testas. En 
relevant sammanställning av litteratur på området är gjord av Social Media Collective 
vid Microsoft Research New England.1 

Kunskapsutvecklingen om algoritmers samhälleliga förutsättningar och konsekvenser 
är dynamisk och viktiga kunskapsbidrag återfinns utanför forskningen. Det finns en 
uppsjö av bloggar drivna av forskare, lobbyister, aktivister och branschaktörer. Även 
nyhetsmedia och många journalister är aktiva i diskussionen. Eftersom företaget 
Google är en så dominant aktör är det vanligt att diskussionen förs i form av en 
positionering i relation till just Google. I lobby-organisationen Fair Search 2 
organiserar sig etablerade branchaktörer såsom Microsoft (fram t.o.m. 2015), Nokia 
eller Oracle för att förvara möjligheterna att konkurrera på sökområdet. 
Organisationen har bl.a. anklagat Google för att utnyttja sin monopolsituation. 
Också forskare har engagerat sig utanför forskning i snäv bemärkelse. Exempelvis 
utgör The Society of the Query3 en sammanslutning med europeiska forskare som 
bedriver kritisk algoritmforskning med samhälleligt fokus. Ett annat exempel på en 
sammanslutning för diskussioner kring algoritmers samhälleliga förutsättningar och 
konsekvenser är World Information Institute 4 som knyter samman forskare, 
konstnärer, aktivister och den intresserade allmänheten och de har organiserat en 
serie workshops och konferenser där den senaste var Algorithmic Regimes som ägde 
rum 2015.  

1 http://socialmediacollective.org/reading-lists/critical-algorithm-studies/ 
2 http://fairsearch.org 
3 http://networkcultures.org/query/ 
4 http://world-information.net 

 
 
 
 
 
 
 
                                                
Algoritmer                                                                                                             6 

Hur fungerar algoritmer?  

De senaste tio åren har det skett en kraftfull utveckling av sociala medier och 
sökmotorer har fått en ökad betydelse, samtidigt som marknaden har koncentrerats 
till några få starkt dominerande aktörer. Några av de mest kända är de amerikanska 
företagen Google (numera Alphabet), Facebook och Netflix. Dessa tre företag 
erbjuder tjänster där algoritmer spelar en avgörander roll, men på något olika sätt. 
Hur fungerar de då?  

Google: länkanalys 

Google är det mest dominerande företaget på internet och dess sökmotor toppar 
också den ovan nämnda listan på de mest populära webbplatserna på nätet. Google 
utgörs av en mängd olika tjänster, men vi avser främst sökmotorn Google Search 
även om denna måste förstås tillsammans med Googles övriga tjänster. Det som har 
gjort Google Search mer framgångsrikt än konkurrenterna, såsom en gång Altavista, 
är deras PageRank-algoritm. I en starkt förenklad framställning, stipulerar den att 
webbplatser med många in-länkar sorteras högre upp i träfflistan än webbplatser med 
få in-länkar. Vidare viktas de in-länkar från webbplatser som i sin tur har många in-
länkar högre, dvs. länkar från vad som av många anses vara auktoritativa sidor väger 
mer än länkar från mindre viktiga sidor (Page et al., 1999). Grundprincipen är hämtat 
från bibliometrins citeringsanalys (Halavais, 2009, s. 67; Ma, Guan & Zhao, 2008) 
och kvantifiering av vetenskapliga tidskrifters betydelse och ”impact” som baseras på 
idén att en välciterad artikel eller tidskrift har högre relevans. Den kunskapen har 
bl.a. använts som underlag för inköp av tidskrifter till forskningsbibliotek. Principen 
är att en länk – liksom ett citat i vetenskapliga sammanhang – är ett utryck för 
relevans och ju fler länkar desto högre relevans.  

Sedan den introducerades under slutet av 1990-talet är PageRank enbart en faktor i 
en uppsjö av andra faktorer som styr sökningens resultat i Google Search. Andra 
faktorer är exempelvis plats, profilens sökhistoria, aktualitet, mobilanpassning. 
Google Search ändrar varje år sina sökalgoritmer 500-600 gånger per år.5 Det är 
viktigt att komma ihåg att Google Search är en sökmotor vars främsta uppgift är att 
återfinna information på den öppna webben. Utgångspunkten är att matcha sökord 
med ord som finns på en sida. Miljontals träffar är möjliga för de allra flesta 
sökningar, i alla fall om man söker på engelska. Problemet som måste lösas, relaterat 
till deras algoritm, är att presentera länkar till webbplatser för användaren i en 
ordning där de mest relevanta hamnar överst. Det kan utryckas i termer av ”recall” 
(hur många dokument som hittas) och ”precision” (hur exakt dokumenten som sökts 
fram svarar på sökfrågan), där det ena ökar när det andra minskar. Google Search har 
löst det med hjälp av sina algoritmer som utgår från att relevans är något personligt, 
relaterat till sökaren, och inte något absolut. Tanken fanns redan med i slutet på 
1990-talet när Googles grundare utvecklade PageRank (Page et al., 1999) och har 
sedan dess lagt grunden för Googles enorma genomslag.   

År 2015 publicerade forskare vid Google en rapport där det framgår att företaget 
utforskar möjligheterna att komplettera andra algoritmer med en Knowledge-Based 
Trust (KBT) Score som testar faktapåståendens sanningshalt (Dong et al., 2015). 

5 https://moz.com/search-ranking-factors/correlations 

 
 
 
 
                                                
Haider & Sundin                                                                                                   7 

Istället för att låta rankningen av sökresultat baseras på webbplatsers popularitet mätt 
genom antalet in-länkar argumenterar forskarna för att låta webbplatser hamna högt 
om de har få felaktiga faktapåståenden. En sådan algoritm bygger på att Google 
skapar en databas med fakta som de extraherat från sidor de anser vara särskilt 
trovärdiga. Enligt forskarna är fakta ”accurate if its facts are correct, and we believe 
the facts are correct if they are extracted from an accurate source” (Dong et al., 
2015). Sedan vill de jämföra dessa fakta med faktapåståenden från webbplatser för att 
bedöma om dessa webbplatser ska anses vara trovärdiga eller inte.   

Facebook: sociala nätverk 

Facebook är idag kanske vår mest kända sociala nätverkstjänst, i alla fall avseende 
popularitet. På enbart 10 år har Facebook blivit en fast punkt i många svenskars 
vardag och ett centralt sätt att kommunicera på och organisera det sociala livet 
genom. Utgångspunkten för tjänsten är att föra samman människor som känner till 
varandra och möjliggöra för dem att visa innehåll som sedan kan kommenteras, gillas 
och delas. Synlighet är det som eftersträvas, vilket också skulle kunna ses som en 
form av övervakning av varandra där eventuell osynlighet blir till ett problem 
(Bucher, 2012). I början var det amerikanska studenter som skapade och använde 
tjänsten, därav namnet Facebook som betyder årsbok, vilket är ett vanligt 
förekommande fenomen på amerikanska universitet. Det kan möjligen förklara 
fokuset på mätbar popularitet och yttre synlighet. Numera har Facebook, enligt 
Wikipedia, mer än 1,18 miljarder aktiva användare per månad (Wikipedia, 2016-01-
08). De flesta företag liksom ideella organisationer har en Facebook-sida, för att inte 
nämna publika arrangemang och kulturella föreningar.  

Många användare har hundratals vänner och ett problem som Facebook måste lösa 
är att bestämma vilket innehåll som ska komma överst i en användares så kallade 
nyhetsflöde [news feed]. Vems uppdatering ska visas, vems kommentar ska synas och 
vilken reklam ska vara synlig däremellan? Till en början hade man en någorlunda 
enkel algoritm som gick under namnet EdgeRank och som stort sett använde sig 
främst av tre faktorer: närhet [affinity], vikt [weight] och aktualitet [time decay] 
(Bucher, 2012). År 2013 bytte Facebook från EdgeRank till en mer avancerad 
algoritm (ibland kallat för newsfeed algoritm) som fortfarande använder sig av dessa 
tre faktorer, men utöver dem även tar in ett tusental andra faktorer. Tillsammans 
skapar det en mycket komplex algoritm, som möjliggör ett stort mått av 
individanpassning. Här ingår vilka sorters poster en användare brukar klicka på eller 
gillar, om någon har gillat en uppdatering utan att klicka på den eller hur länge man 
läste den, vilka sidor man gillar, vilka sidor ens vänner gillar, vilken reklam man 
eventuellt valt bort, om en uppdatering är en text, en länk eller ett foto. Liksom 
Google uppdaterar Facebook sina centrala algoritmer löpande.6 

Netflix: kollaborativ filtrering 

Den tredje tjänsten som här får illustrera algoritmers olika funktionaliteter är 
streamingtjänsten Netflix som ger tillgång till serier, filmer och dokumentärer. 
Netflix använder sig av en algoritm för rekommendationer där man försöker förutse 
vad en användare vill se baserat på egna och andra användares preferenser, s.k. 

6 http://newsroom.fb.com/news/category/news-feed-fyi 

 
 
 
 
 
                                                
Algoritmer                                                                                                             8 

kollaborativ filtrering. Netflix utannonserade 2009 ett pris bland programmerare och 
matematiker för att förbättra streamingtjänstens algoritm. Teamet som vann fick 1 
000 000 dollar för att förbättra tjänstens ursprungliga rekommendationssystem 
(Cinematch) med 10 %.7 Särskilt intressant är att Netflix även har börjat producera 
egna TV-serier utifrån algoritmen för rekommendationer (Hallinan & Striphas, 
2014). Det betyder att företaget med hjälp av sin algoritm inte enbart förser 
användarna med rekommendationer på filmer och serier, utan bolaget gör egna 
produktioner baserade på sin algoritm om vad användarna förväntas vilja se. Netflix 
kombinerar därmed en avancerad algoritm med av dem intuitivt skapade kategorier. 

Den enklaste och mest välkända formen av kollaborativ filtrering påträffas i: ”andra 
som köpte NN, köpte även XX”, men det finns en mängd ytterligare faktorer som 
mer avancerade algoritmer för kollaborativ filtrering använder sig av. Användare 
uppmuntras att betygsätta, skriva recensioner eller rekommendera tjänster och 
produkter. Hänsyn tas bl.a. till användares sociala nätverk, profilinställningar och 
tidigare konsumentbeteenden, veckodag och tid på dygnet. Kollaborativ filtrering 
finns inte minst i andra tjänster som säljer produkter såsom Amazon, Spotify, 
Youtube, Amazon 
och Airbnb. Även Facebook 
använder 
sig 
av 
rekommendationstjänster. I Google ser man exempel på rekommendationstjänster i 
förslag på relaterade sökningar samt i ”autocomplete suggestions”, som baseras på 
vad andra har sökt på. Vi möter också rekommendationstjänster i biblioteksdatabaser 
(t.ex. rekommendationstjänsten bX) där användare kan få tips på vad andra 
användare intresserade av samma artiklar har läst.  

Algoritmer och användardata  

Algoritmer innehåller, som vi nämnt tidigare, regler för att bearbeta data i någon 
form, och i de flesta tjänster som behandlas i denna rapport är en stor del av denna 
data skapad av användarna genom användningen. Det kan handla om digitala spår 
vid lämnar vi sökningar i Google, "likes" vi gör i Facebook eller betygssättning vi gör 
i Netflix. Man brukar skilja mellan data och metadata, där metadata beskriver olika 
aspekter av data, men gränserna mellan dem är inte alltid tydliga. Metadata kan 
beskrivas som data som innehåller ”structured information to describe, explain, and 
locate information resources or otherwise make it easier to retrieve, use, or manage 
them” (van Dijck, 2013, s. 30).  

Beroende på vad en tjänst har som primär inkomstkälla så påverkas vad en algoritm 
analyserar, dvs. vad den används på. Det är skillnad på en tjänst som Netflix som 
säljer visningar på abonnemangbasis och en tjänst som Facebook som säljer 
reklamplatser. I båda fallen används användargenererad data, i fallet Netflix 
kombineras de med metadata om serier och filmer och i fallet Facebook kombineras 
de med metadata om reklam (målgrupp etc). Det är företagen som kontrollerar 
datan, men samtidigt skyddas datan av lagstiftningen. Det kan exemplifieras med den 
ovanstående nämnda pristävling som Netflix arrangerade där företaget ville göra en 
uppföljning, men då kom i konflikt med amerikansk integritetsskydd. Netflix hade 

7 http://www.netflixprize.com 

 
 
 
 
 
                                                
Haider & Sundin                                                                                                   9 

tillgängliggjort testdata-sets där verkliga användare kunde identifieras, vilket var i strid 
med lagstiftningen och därför fick uppföljningen utebli (Singer, 2009). 

Kakor 

Något som kännetecknar de slags algoritmer vi diskuterar i rapporten är att de ofta 
används på användargenererad data i stora kvantiteter, ofta kallad ”big data”. En del 
av denna data delar användare med sig medvetet, en del av datan samlar tjänsterna in 
utan att användare är medvetna om det och en del av den insamlade datan befinner 
sig där emellan. Exempel på medveten användargenererad data är information 
användare delar med sig av genom att fylla i sin användarprofil; betygssättning av 
produkter, tjänster eller personer; eller genom att användare i Facebook klickar bort 
reklam och förklarar varför.  

Användare levererar också data när s.k. kakor [cookies] lagras på användarnas datorer 
och som därefter levererar meddelanden om vad en webbläsare används till. Sedan 1 
juli 2011 ska användare i Sverige samtycka till att kakor lagras ner på den egna 
datorn. Denna lag, som bygger på ett EU-direktiv, är tänkt att öka människors 
medvetenhet, men i praktiken är det troligen få som väljer bort en webbplats p.g.a. 
de kakor som installeras. En studie av Altaweel, Good och Hoofnagle (2015) visar att 
en användare som besöker de 100 mest populära webbplatserna får över 6000 kakor 
sparade på sin dator. De allra flesta av dessa är s.k. ”third party cookies”. Exempelvis 
finns det Google-kakor, och därmed Googles ”tracking”-infrastruktur, på 923 av de 
1000 mest populära webbplatserna. Altaweel et al. (2015) drar slutsatsen att 
”Google’s ability to track users on popular websites is unparallelled, and it 
approaches the level of surveillance that only an Internet Service Provider can 
achieve”. Googles ”tracking”  fungerar så att när man exempelvis söker efter 
resväskor på Google, kan därefter reklam för resväskor dyka upp på en 
dagstidningswebbplats genom att tidningen köpt användningen av Googles tjänst 
(s.k. doubleklick tracking). Kakors osynliga bakgrundsaktiviteter är en förutsättning 
för hur de dominanta algoritmerna fungerar i samtiden. 

Kategorier  

Algoritmer får sina data levererad på ett sätt som inte är tydligt medvetet, men heller 
inte helt omedvetet för de flesta användare. Facebook uppmuntrar användare att gilla 
reklam eller att kommentera och gilla andra medlemmars statusuppdateringar. Vidare 
ges användarna möjligheter att göra olika slags tester. Genom att göra testerna ger 
användarna då ofta omedvetet tillstånd att deras Facebook-data lagras och används i 
reklamsyfte (SR 2014-07-24). I dessa fall levereras data om användarna och deras 
beteenden, ofta utan att användarna har läst villkoren, till Facebook och andra 
företag. I Google Search sker denna form av dataleverans genom alla de sökningar 
människor gör när de är inloggade, var dessa görs, när de görs osv. Genom den data 
Google på detta sätt får, kan sökmotorn också förbättra sin tjänst. Men Google äger 
även andra tjänster som YouTube, Gmail, Google Maps, eller en annan typ av 
tjänster riktad till producenter som Adsense, och inte minst Google Analytics. 
Genom att användares alla aktiviteter i Googles olika tjänster genererar data åt 
Google kan bilden som Google får av användare bli nästan komplett.  

 
 
 
 
 
 
Algoritmer                                                                                                             10 

Samtidigt använder sig reklamindustrin samt den reklam- och algoritmbaserade tech-
industrin, dvs. Google och andra liknande företag, också av marknadsföringens 
traditionella 
indelning av konsumenter 
i fördefinierade segment. Bolin och 
Andersson Schwartz (2015) talar här om en algoritmens heuristik där användardata 
översätts till sociala kategorier för marknadsföring. Dessa kategorier och hur de 
används, menar de, skapar en distans mellan enskilda människor och hur de 
klassificeras. Det går att jämföra med hur man i USA har börjat med att använda 
algoritmer som sammanför sociala kategorier med persondata för att fatta beslut om 
hur en misstänkt eller dömd person ska behandlas inför rätten, t.ex. beräknas med 
hjälp av algoritmer vilka risker det finns för att hen ska återfalla i brottslighet eller 
försvinna när hen släpps genom borgen (Christin, Rosenblat & boyd, 2015). På så 
sätt kan de kategorier som algoritmer bidrar till ses som ett slags klassifikationssystem 
som får direkta konsekvenser för människors liv. 

Informationsinfrastruktur och betydelsen av synlighet  

Den som vill bli läst har alltid anpassat sig till informationsinfrastrukturens 
förutsättningar, vare sig denna bygger på tryckta medier med traditionella förlag eller 
på digitala medier. Vad som är förändrat är dock att i allt större utsträckning är 
information kanaliserad genom ett mindre antal globala företag och deras tjänster. 
Det finns en paradox i att vem som helst numera kan publicera sig genom tweets, 
Facebook-inlägg eller bloggar samtidigt som denna informations synlighet är 
beroende av ett fåtal aktörer. Samtidigt formar det som är synligt online vad det finns 
att veta om något och därmed själva problemet (Haider, 2014). I Sverige är det 
Google och Facebook som dominerar, men även andra sociala medier som Twitter, 
Instagram och SnapChat är viktiga. Det har stora konsekvenser för både 
konsumenter och producenter av information. Allt måste anpassas för att kunna 
synas i och genom dessa de-facto ”gatekeepers”. Det är möjligt att surfa direkt till en 
webbsida vars adress man känner till eller att använda en mindre, alternativ 
sökmotor, men det blir ovanligare och ovanligare. Ju mer tjänster blir inbyggda i 
tekniken som infrastruktur desto svårare är det att välja bort tjänsterna. Exempelvis 
smarta telefoner gör det i praktiken svårt att logga ut ur Google, särkilt i Android-
telefonerna, vars Linux-baserade operativsystem (Android) numera ägs av Google.  

Att vara synlig och att vara sökbar 

För att visa på infrastrukturens betydelse och förändring kan vi ta uppslagsverk som 
ett exempel. Uppslagsverk utgör en slags ryggrad för den offentliga kunskapen i 
samhället. Sedan de tryckta uppslagsverken kom att ersättas av digitala har det varit 
svårt 
för 
kommersiella 
aktörer 
såsom Encyclopaedia Britannica och 
Nationalencyklopedin att kunna konkurrera med paret Google/Wikipedia. Det fria 
uppslagsverket Wikipedia hamnar nästan alltid överst i Google (Lewandowski & 
Spree, 2011), vilket har fått många kommentatorer att spekulera om det gynnas 
särskilt av Googles algoritm. Kommersiella uppslagsverk hamnar i regel långt ner i 
träfflistan. En anledning till att Encyclopaedia Britannica och Nationalencyklopedin i 
de flesta fall sorteras längre ner är troligen det faktum att de är betaltjänster och 
därmed i mindre utsträckning länkas till från andra webbsidor, vilket ger dem en 
sämre placering än en öppen tjänst som Wikipedia med sina många in-länkar. Google 

 
 
 
 
Haider & Sundin                                                                                                   11 

nedpriorirerar dessutom webbplatser där en betalvägg hindrar användaren att komma 
direkt till innehållet från Googles sökresultat. Trots detta kommer den dominerande 
trafiken till Nationalencyklopedin från sökmotorer, med andra ord från Google. 
Ungefär 70 % hittar till Nationalencyklopedin via sökmotorer. 8 Här kan nämnas att 
motsvarande encyklopedi i Norge – Store Norske Leksikon (SNL) – numera delvis 
finansieras med medel ur stadsbudgeten, vilket möjliggör fri tillgång. SNL arbetar 
med stor framgång med att sökoptimera encyklopedin och anpassa den för en 
nätverksmiljö och 94 % av trafiken till SNL.no kommer från organisk sökning, dvs. 
icke-sponsrade länkar, medan endast 3,5 % går in direkt på webbplatsen via 
adressfältet.9  

Att vara sökbar är helt avgörande för i princip alla företag, organisationer, 
kulturinstitutioner och även myndigheter eller privatpersoner. Det gäller sökmotorn 
Google, men även Google Maps, YouTube och andra Google-tjänster (som 
integreras alltmer i Android). Det räcker inte med att vara sökbar, utan man måste 
också hamna högt i träfflistan. De allra flesta klickar på länkar som finns på Googles 
första resultatsida (Höchstötter & Lewandowski, 2009). Att vara delningsbar i 
Facebook (eller andra sociala medier) är ytterligare en framgångsfaktor. Till och med 
organisationer som Polisen arbetar numera med sociala medier strategiskt där man 
strävar efter att öka polisens trovärdighet och popularitet genom att synas i dessa 
sammanhang. Vi får ta del av polisens arbete genom känslosamma uppdateringar och 
tweets, väl anpassade för den kanal som används, som många gånger delas i hög 
utsträckning och blir virala (Stakston, 2013). Det kan uttryckas som att Polisen 
anpassar sin kommunikation gentemot allmänheten utifrån hur algoritmerna 
fungerar. Sociala nätverkstjänster och 
sökmotorer kan 
sägas utgöra en 
informationsinfrastruktur som filtrerar och medierar den största delen av den 
information användare tar del av och det gäller kommersiell liksom allmännyttig 
information. Googles främsta produkt är Google Search, men deras främsta affär är 
reklam 
(Halavais, 2009, s. 83) och det som man säljer är användarnas 
uppmärksamhet (Halavais, 2009, s. 56 ff.). Det samma kan sägas om alla online-
tjänster vars affärer bygger på reklamplacering. Användarnas uppmärksamhet är 
produkten man säljer  i dessa företag och den produkten gäller det att förstå och att 
styra, vilket görs med hjälp av algoritmer som informationsproducenterna sedan 
måste förhålla sig till.  

Att producera information betyder att anpassa utformningen för att synas och för att 
vara hittbar liksom att vara tekniskt och grafiskt anpassad för den plattform den ska 
konsumeras genom. Det görs på många olika sätt och professionella webmasters, 
app-utvecklare, online redaktörer eller andra som jobbar med att skapa dagens 
innehåll är utbildade för detta. En stor del av jobbet är att vara à jour med de olika 
uppdateringar som t.ex. Googles eller Facebooks algoritmer genomgår. Google 
tillhandahåller särskilda verktyg – Google Webmaster Tools och Google Analytics – 
för detta. Google Analytics har blivit ett standardverktyg för att många webbplatser. 
Underförstått är att en sida inte ”finns” om den inte återfinns högst upp i Googles 
träfflista. Även Facebook har liknande tjänster. 

8 E-post 5 oktober 2015 från Jonas Gruvö, chefredaktör vid NE. 
9 E-postbrev 6 oktober 2015 från Georg Kjøll, utvecklingsledare och redaktör vid 
SNL. 

 
 
  
 
                                                
Algoritmer                                                                                                             12 

Skapande av synlighet: sökoptimering 

Det finns företag som specialiserar sig på att göra innehåll (webbsidor och andra 
online produkter) sökbart, hittbart, och delningsbart – dvs. synligt – på internet. 
Dessa kallas för SEO (Search Engine Optimisation) företag. SEO handlar inte om att 
betala sökmotorföretagen för placering av reklam, utan om att skapa online-
produkter (oftast webbsidor), på ett sätt som gör att de kommer högt upp i 
resultatlistorna för relevanta sökningar. Syftet är att därigenom få trafik till en 
specifik sida från det organiska sökresultatet. SEO kan ses som en del av en mer 
omfattande Search Engine Marketing (SEM), som innefattar även betal-reklam och 
andra tjänster som rör marknadsföring online. Den största och mest kända 
betaltjänst för online reklam är Googles AdWords, där man – förenklad uttryckt – 
köper reklamplacering för vissa sökord och anpassning till målgruppen som man vill 
nå. När man jobbar med sökmotorsoptimering inriktad på organiska sökresultat 
finns många olika faktorer som det tas hänsyn till för att förbättra hittbarheten, t.ex. 
vilka ord som används på en sida, vilken titel en sida har, hur många in-länkar en sida 
har och hur trovärdiga de länkande sidorna är, en sidas informationsarkitektur och 
användarvänlighet.10 

Vissa av de ovanstående faktorerna har varit ganska stabila genom åren, även om 
deras viktning har 
förändrats. 
Idag 
spelar personalisering, 
lokalisering, 
mobilanpassning, s.k. social media metrics (dvs. hur framgångsrikt ett innehåll är i 
sociala medier) och många andra faktorer in. Vissa sätt att försöka påverka 
rangordningen straffas av sökmotorn. Så kallad ”link-farming”, som var vanlig när 
SEO började, där man försökte att öka en sidas PageRank genom många i princip 
innehållslösa länkar till den, är exempelvis inte längre användbar utan tvärtom leder 
den till lägre rangordning. Google Webmaster Guidelines förklarar de viktigaste 
förhållningssätten och reglerna för att skapa Google-konformt innehåll och där 
framgår det tydligt att försök att överlista algoritmen straffas.11 Var gränsen mellan 
”överlista” och ”anpassa” går är otydlig. Information om alla uppdateringar är 
mycket begränsad och varje större förändring omges av omfattande spekulationer 
och rykten. SEO görs alltså för att anpassa innehållet efter kriterier som algoritmerna 
använder för att leta upp och rangordna webbsidor. Algoritmerna förändras och 
uppdateras kontinuerligt, vilket betyder att vissa webbsidor måste göras om – 
åtminstone delvis – 
för att 
fortsatt kunna hävda 
sig 
i 
sökresultaten. 
Sökmotorsföretagen, dvs. i praktiken Google, brukar dock vara knapphändiga med 
information om hur förändringarna kommer att påverka sökresultaten och en del av 
arbetet som SEO/SEM-företagen utför handlar just om att ”testa” algoritmen och 
med ”trial and error” metoder förstå utformningen av algoritmerna.12  

Det medför en särskild utmaning när företagen som står för centrala delar av 
samhällets 
informationsinfrastruktur själva börjar 
tillhandahålla 
tjänster 
(och 
produkter) som de hittills enbart har förmedlat andras information om. Google har 
gått från att enbart agera informationsförmedlare till att numera även vara 

10

 http://static.googleusercontent.com/media/www.google.com/sv//webmasters/docs/search-
engine-optimization-starter-guide.pdf 
11 https://support.google.com/webmasters/answer/35769?hl=en 
12 https://moz.com/search-ranking-factors/correlations 

 
 
 
 
                                                
Haider & Sundin                                                                                                   13 

informationsproducent och i förlängning till att också sälja produkter och tjänster,13 
inte minst genom Google Play. Produkterna Google Shopping, Google Books och 
Google Flights är exempel på denna förändring. Ett mycket omtalat exempel är 
Google Flights, där Google även agerar resebyrå. Söker man på Google efter ”Flyg 
till London” får man numera överst i listan av det organiska (icke-sponsrade) 
resultatet en sammanställning av flyg direkt från flygbolagen där priser, restider och 
platser 
jämförs. Andra, konkurrerande, tjänster såsom Momondo, Expedia, 
Travellink hamnar längre ner på listan om man inte söker specifikt efter deras namn 
eller om de har köpt reklamplacering i den övre icke-organiska delen av resultatsidan. 
På EU-nivå har detta lett till en lång rad av klagomål sedan flera år tillbaka.14 Google 
anklagas för att utnyttja sin marknadsdominanta position och Android-systemet, där 
Google finns inbyggt i infrastrukturen, till sin egen fördel. Ett antal juridiska 
processer som undersöker Googles roll i dagens informationsinfrastruktur och 
ekonomi pågår i EU.15  

Driva opinion 

En slags sökoptimering kan också göras av enskilda mer eller mindre organiserade 
användare för att driva opinion. I en svensk kontext ger exempelvis en sökning i 
YouTube 2016-01-18 på statsminister Stefan Löfven ett sökresultat där ett stort antal 
av de översta träffarna är upplagda och kommenterade i ett syfte att placera Stefan 
Löfven i ett negativt sammanhang. Orsaken torde vara, att döma av innehållet i 
många kommentarer, den stora aktivitet bland användare långt ut på den politiska 
högerkanten som ser på videor, skriver kommentarer och gillar varandras 
kommentarer. Youtube belönar dessa aktiviteter med högre synlighet (som i sin tur 
möjliggör ökad exponering för tjänstens kunder, dvs. företagen som placerar reklam i 
t.ex. YouTube). Videor där Stefan Löfven framställs i ett positivt eller mer neutralt 
sammanhang får då en lägre rangordning. En sådan tolkning stöds indirekt av 
resultaten 
som 
redovisas 
av Schwartz Anderssons 
et 
al. 
(2015) om 
”Sverigedemokratiska politiska klustret” höga aktivitet i Twitter vilket vi menar kan 
peka på en strategisk och algoritmanpassad aktivitet även i andra sociala medier (jmf. 
O’Callaghan et al., 2015).  

Knowledge Graph 

Ett intressant fall inom samma område – dvs. en förskjutning från förmedling av 
information till produktion (curation) – som troligen kommer att vara av stor 
framtida betydelse är Googles Knowledge Graph. Genom Knowledge Graph vill 
Google inte bara förmedla länkar, utan skapa och förmedla data direkt till 
användaren. Vid en sökning på exempelvis Ukraina presenteras numera inte endast 
sökresultat utan också en faktaruta till höger med uppgifter hämtade från 
Världsbanken och Wikipedia. Därmed behöver de användare som endast är ute efter 
snabb fakta inte gå vidare till dessa källor utan kan använda Google Search som både 
en startpunkt och en slutdestination. Det finns analytiker som hävdar att detta kan få 
effekter på trafiken till Wikipedia (DeMers, 2015-09-03). Knowledge Graph är en 
form av semantisk sökfunktion, där man 
inte matchar ”character strings” 

13 http://www.slideshare.net/lutherlowe/wu-l 
14 http://www.fairsearch.org/httpmediafse-150605-chronology-pdf/ 
15 http://europa.eu/rapid/press-release_IP-15-4780_en.htm 

 
 
 
 
                                                
Algoritmer                                                                                                             14 

(teckensträngar), som görs vid vanlig fulltextsök, utan man letar efter och visar upp 
data i relation till ett begrepps semantiska betydelse. För att detta ska fungera måste 
innehållet (”datan”) vara uppmärkt enligt särskilda regler (kallas ofta för semantisk 
webb). I nuläget är det därför främst stora öppna databaser (t.ex. Världsbanken, 
Wikipedia, Wikidata, CIA World factbook) som används i Knowledge Graph, men i 
en nära framtid kommer troligen mer och mer innehåll att vara uppmärkt enligt 
reglerna som finns att tillgå på schema.org.  

Att söka information kan därför bli mindre en fråga om att matcha sökord med 
webbsidor, utan snarare sökord med data som finns uppmärkta i enskilda dokument 
eller i databaser. Med en sådan utveckling kommer Google Knowledge Graph att 
extrahera data som märkts upp av andra och presentera data och dess relationer, som 
i det ovan nämnda exemplet Ukraina. Schema.org är sponsrat av Google, Microsoft, 
Yahoo och Yandex (en rysk sökmotor). Ett projekt som liknar Knowledge Graph till 
en viss del är Wolfram Alpha. Även här är fokus på data och fakta, fast mer i syfte att 
ge tydliga svar på direkta frågor. Ytterligare ett intressant projekt genomförs av ett 
företag som heter Diffbot som har flera av Googles konkurrenter som kunder, t.ex. 
Microsoft (Bing), DuckDuckGo och Amazon. Till skillnad från i Knowledge Graphs 
fall, där principen är att andra märker upp datan, bygger Diffbots projekt på att de 
har en algoritm för att först dammsuga ”vanliga” webbsidor efter innehåll som sedan 
märks upp för att skapa den semantiska strukturen. Ett intresse för och fokus på data 
istället för på dokument kommer naturligtvis även förändra förutsättningarna för 
sökmotorsoptimering och -marknadsföring.  

Flödesoptimering 

I Facebooks fall handlar det mindre om att vara sökbar, som i fallet med sökmotorer, 
men ändå om att vara synlig. Facebook skiljer mellan ”organic reach” och ”paid 
reach” där ”Organic reach is the total number of unique people who were shown 
your post through unpaid distribution. Paid reach is the total number of unique 
people who were shown your post as a result of ads.”16  När Facebook ändrade sin 
algoritm för nyhetsflödet från EdgeRanks kronologiska ordning till en ordning 
baserad på en mångfald faktorer så klagade exempelvis 
icke-kommersiella 
intresseorganisationer (NGOs) över drastiskt minskad synlighet för de som inte har 
en budget för att betala för synligheten. Man kan här prata om en ”flödesoptimering” 
som görs för att säkerställa och öka synligheten i följarnas nyhetsflöde.  

Genom att posta en viss sorts innehåll belönas det av algoritmen med ökad synlighet. 
Facebook ger förslag på hur man kan öka räckvidden för sina inlägg genom att posta 
bilder eller komma med erbjudanden och frågor som uppmuntrar interaktion.17 Vissa 
sidor tar till något "drastiska" medel och gör algoritmen synlig för sina följare. Här 
har vi ett exempel från Rättviseförmedlingens Facebooksida, postad i januari 2016:  

Saknar du oss? Hej alla som gillar Rättviseförmedlingen på Facebook och speciellt du som 
har gillat oss ett tag men inte ser våra efterlysningar så ofta i nyhetsflödet längre! Så här 
funkar det: Facebook håller koll på vilka personer eller sidors statusar du gillar och 
kommenterar ofta och antar att du vill se mycket av det i ditt flöde. Så försök tänka på 

16 https://www.facebook.com/help/285625061456389 
17 https://www.facebook.com/help/215169031896481 

 
 
 
 
 
                                                
Haider & Sundin                                                                                                   15 

Rättis som nån du är kär i och likea loss även när du inte har något att kommentera. På 
det sättet får du se mer av oss! Dessutom är det så fiffigt att genom att stödlikea våra 
statusar ofta så är chansen ganska stor att dina vänner (som brukar gilla dina statusar) 
också får se att du gillar oss och i sin tur hittar hit och trycker på gilla-knappen. The 
Circle of Like helt enkelt! Så passa på att gilla den här och våra typ tio senaste statusar så 
bidrar du till kretsloppet av fler likes (cid:0) fler rättviseförmedlare (cid:0) fler tips på personer till 
våra efterlysningar (cid:0) ännu mer rättvisa. Tack för att du är med! 

18 

Hur påverkas samhället av algoritmernas styrning?  

Algoritmerna är som vi visat en djupt integrerad del av vårt samhälle. Algoritmerna 
är ett utryck för dominanta föreställningar och värderingar i vår kultur. Det går att 
uttrycka som att algoritmer kodiferierar dessa föreställningar och värderingar. 
Moralen som begränsar bilder på nakna bröst leder till att Facebook censurerar 
alltför ”explicita” bilder på amning. Detta får genomslag världen över genom de 
värderingar som finns inbyggda i Facebooks algoritm, som letar upp och döljer 
nakenhet. Ett annat exempel är att Google har behövt be om ursäkt för att en 
algoritm för bildbeskrivning taggade två svarta personer med ”gorillas”.19 Dessa är 
bara exempel på hur sexism och rasism blir del av algoritmiska beslut, men de 
förtydligar hur kulturella värderingar och etiska förhållningssätt är inskrivna i 
algoritmer samt möjliga konsekvenser av dessa som utöver implikationer för hur ett 
innehåll sprids även formar själva innehållet. Algoritmer och samhälle formar därmed 
tillsammans varandra. 

Det finns idag få verksamheter där inte algoritmer spelar stor roll och det gäller även 
vår vardag. Samtidigt är algoritmerna ofta osynliga i vardagens praktiker och det är 
inte tydligt i vilken omfattning organisationer faktiskt baserar sina beslut och sin 
verksamhet kring egna eller andras algoritmer. Nedan följer några exempel på 
områden där algoritmer spelar avgörande roll för verksamheter eller beslut.   

Aktiemarknaden och organisering av arbete 

Det är uppenbart att algoritmer är avgörande för många företags kommersiella 
verksamhet och att de är en viktig del av hur man försöker att maximera sin vinst. 
Om vi vidgar perspektivet till att också omfatta ett något bredare fokus än denna 
rapport finns det en uppsjö av olika sätt att öka företags intäkter på genom 
algoritmer: organisering av 
skiftarbete, produktionsprocesser, mätning av 
prestationer och övervakning av anställda och så vidare.  

Ett särskilt exempel, som kan vara mycket problematiskt, är hur aktiemarknaden till 
stor del är styrd av algoritmer, i sin mest extrema form i form av s.k. ”high-speed 
trading”. Där gör algoritmer affärer med varandra, utan att människor är inblandade 
och med en hastighet som långt överstiger människors reaktionstid. Fördelarna är 
uppenbara på en marknad där snabba beslut premieras, men de negativa 
konsekvenserna kan vara betydande. Ett exempel på möjliga negativa följder är s.k. 

18 https://m.facebook.com/story.php?story_fbid=10154022091854750&id=361481469749 
19 http://www.theguardian.com/technology/2015/jul/01/google-sorry-racist-auto-tag-photo-app 

 
 
 
 
 
 
 
                                                
Algoritmer                                                                                                             16 

”flash crash”. År 2013 försvann t.ex. nästan 7 miljarder dollar i Singapore på ett 
ögonblick och orsakade stor ekonomisk skada. Även samspelet mellan sociala medier 
och trading-algoritmer kan vara problematiskt. Karppi och Crawford (2015) 
diskuterar hur det år 2013 spreds ett falskt tweet om en terrorattack på Vita huset 
från ett hackat twitterkonto från Associate Press. Detta tillsammans med trading-
algoritmernas tempo kan kopplas samman med en krasch på aktiemarknaden som 
raderade 136 miljarder dollar på ett ögonblick.  

Andra nya aktörer som Uber, Lyft, Rideshare, AirBnB och inte minst Amazon 
använder algoritmer inte enbart för att ordna och tillgängliggöra digital information 
och sälja reklamplatser utan även för att organisera verksamheten utanför nätet. 
Dessa företag och deras tjänster delar in, styr och kontrollerar sina arbetstagare och 
avtalspartners själva arbete med hjälp av algoritmer (Rosenblatt & Stark, 2015). 
Mätbar effektivitet, högt tempo, användares recensioner – helst kvantifierbara – 
matar algoritmerna med data och styr arbetet. Allt detta kan ha stora konsekvenser 
för marknaden, staten och arbetslivet för många löntagare, som i en så-kallad ”gig 
economy” blir mer och mer till avtalspartner snarare än arbetstagare, men det sker på 
plattformarnas villkor. 

Nyhetsmedier 

För att komma tillbaka till rapportens mer specifika fokus – dvs. algoritmer som 
förekommer i sammanhang och tjänster där användargenererad data utgör en central 
komponent, och vars funktionalitet skapar tillgång till information och möjliggör 
kommunikation – så är kakorna som nämns ovan ytterst relevanta. Genom att 
möjliggöra för företag att få kunskap om användares beteenden och preferenser 
uppfyller de en central funktion för kommersiella intressen. Företag använder data 
som samlas in med hjälp av kakor till att skräddarsy erbjudanden om tjänster, 
produkter och reklam. Ett intressant exempel är hur nyhetsmedier, som med 
undantag av public service media är kommersiella men med ett traditionellt sett 
samhälleligt uppdrag, använder sig av algoritmer för att synliggöra sina nyheter och 
för att anpassa de efter publiken (Strömbäck, 2014). Strömbäck (2015) lyfter fram 
hur nyhetsmedier är hårt drabbade av förflyttningen av annonsmarknaden till nya 
aktörer, såsom Google och Facebook. Dessa företag är både konkurrenter med 
nyhetsmedier om annonsörerna samtidigt som deras tjänster utgör den infrastruktur 
som fler och fler människor använder för att ta del av nyhetsmediers innehåll. På 
olika sätt har algoritmer tillsammans med (big) data därtill börjat att användas i 
redaktionerna, antingen för att generera nyheter ur data (s.k. robot-journalism) eller 
för att anpassa nyheterna efter läsarna. Westlund och Lewis (2014; se också Lewis & 
Westlund, 2015) lyfter fram hur teknikernas och teknikens roll i redaktionerna växer 
medan redaktionellt arbete – som kräver finansiering av journalister – minskar. 
Följden är, vilket även Strömbäck (2015, s. 360f) diskuterar, att ”andelen journalistik 
av det totala medieutbudet har minskat och kommer att fortsätta minska”. Istället ges 
mer utrymme åt användargenererat och automatgenererat innehåll. Därtill anpassar 
sig nyhetsmedier till strukturerna som den digitala reklammarknaden erbjuder och 
där popularitet som är likställd med synlighet eller delningsbarhet belönas.  

 
 
 
 
Haider & Sundin                                                                                                   17 

Bibliotek 

Det är inte enbart kommersiella företag som använder sig av algoritmer och det finns 
andra drivkrafter än rent kommersiella för att vilja öka synlighet. Exempelvis så utgör 
algoritmer en viktig ingrediens i synliggörandet av många bibliotek. Fast eftersom 
dagens mest dominanta tjänster omsätter en kommersiell logik i sina algoritmer så 
kan man också se hur det skapar konflikter för biblioteken. Vi ser i folkbiblioteken 
hur den kommersiella logiken utmanar det traditionella uppdraget. Ett exempel är 
hur folkbiblioteken i Sverige köper tillgängliggörande av e-böcker av företaget Elib. 
Folkbiblioteken är här beroende av ett externt företag som inte bara tillgängliggör 
litteraturen utan också presenterar den för folkbibliotekets användare i enlighet med 
den kommersiella logiken där popularitet lyfts fram. För att som svensk låntagare 
kunna få tillgång till en e-bok via ett svenskt folkbibliotek måste du utöver hårdvaran 
ha tillgång till ett Apple eller Google Play konto samt ett så-kallat läsarprogram. För 
exempelvis Ipad/Iphone krävs Blue Fire Reader, vilket då kräver ett Adobe ID. 
Genom Blue Fire Reader, eller motsvarande läsarprogram, förser svenska e-
bokslåntagare det internationella företaget Blue Fire Reader med både personlig data 
och data som inte kan kopplas direkt till en person. För den förstnämnda garanterar 
företaget att den inte säljs vidare till ”third parties”, men de kan inte utesluta att datan 
lämnas ut till staten om lagstiftningen kräver det. 20 Vidare använder sig många 
folkbibliotek av topplistor i form av flest lån, användares betygssättning och andra 
kännetecken på inflytande från algoritmerna i programvaran. Algoritmer har på ett 
sätt utan tvekan förbättrat tillgången för folkbibliotekens användare, men på ett 
annat sätt har de kommit att begränsa användarnas uppmärksamhet i någon mån till 
det som är populärt. 

Vetenskap och akademin 

Även inom vetenskaplig publicering utgör algoritmer en central del av hur genomslag 
eller relevans bedöms. Exempelvis Google Scholar är en sökmotor för vetenskapliga 
publikationer som bygger på liknande principer som Google Search. Publikationer 
hamnar högt upp i träfflistan baserat bl.a. på antalet citeringar som artiklar får från 
andra publikationer. Detta har kritiserats då Google Scholars algoritm inte är 
transparant på samma sätt som bibliotekens traditionella system (van Dijck, 2010). 
Metriska mått avgör vad som räknas som god forskning och de kvantitativa måtten 
på forskningsframgång blir viktigare än det kvalitativa (Sundin, 2014). Anledningen 
till varför man började använda dessa mått är att det ofta finns ett samband mellan 
kvalitet/relevans och hur ofta en text läses eller citeras. Men det är statistiskt 
samband och kan därmed inte användas för att utvärdera och bedöma individuella 
artiklar och än mindre forskare. I Google Scholar utgör forskarens vilja eller snarare 
behov av synlighet en av de främsta underliggande drivkrafterna för sökmotorns 
funktionalitet. Detta kan enbart indirekt länkas till kommersiella drivkrafter, utan 
ligger snarare till grund för forskares akademiska prestige, akademiska status och 
därmed möjlighet till karriärsutveckling. Vi ser motsvarande funktion i akademiska 
tjänster som ResearchGate, Academia eller Mendeley. Det är viktigt att påpeka att det 
inte är algoritmerna själva som enbart skapar ett ökat fokus på kvantitativa mått för 
kvalitet (t.ex. popularitet), utan algoritmerna bör ses i ljuset av en bredare förändring 
av offentlig verksamhet som ofta brukar benämnas för en mätbarhetens kultur som 

20 http://www.bluefirereader.com/internal/privacy-and-license/privacy.html 

 
 
 
                                                
Algoritmer                                                                                                             18 

tar sitt utryck t.ex. i management metoder med fokus på ansvarsskyldighet och 
utvärdering.  

Internet of things / The quantified self 

Det är främst genom våra telefoner, läsplattor och persondatorer som det blir tydligt 
hur algoritmer blir en del av vår vardag, men de flesta av våra apparater har idag 
också små datorer i sig – klockor (Google Watch), tvättmaskiner, gräsklippare, 
dammsugare och bilar. Det som kallas för Internet of things, en värld där fler och fler 
föremål är uppkopplade, håller på att bli verklighet. Även produkter och tjänster för 
att övervaka kroppens funktioner (sömn, träning, sjukdom etc.) vars användning ofta 
samlas under begreppet The Quantified Self Movement, växer fram. Stora mängder data 
samlas in av dessa föremål och tjänster och allteftersom dessa blir uppkopplade, inte 
minst till varandra, kommer algoritmer i högre grad påverka samhället och dess 
styrning. Inte minst har försäkringsbolagen visat stort intresse för att utnyttja 
möjligheterna som öppnas med Internet of Things och The Quantified Self för att anpassa 
sina produkter med hjälp av algoritmer för riskbedömning.  

Insyn, kontroll och transparens  

Eftersom algoritmer styr stora delar av hur vårt samhälle fungerar kan frågan om 
insyn i deras utformning tyckas berättigad. Samtidigt är de mest dominanta 
algoritmerna grunden för företagens kommersiella existens och mycket av deras 
utformning är hemlig, inte minst på grund av konkurrenssituationen. Det är närmast 
omöjligt att studera algoritmers påverkan på ett exakt sätt då kod och människor är i 
ständig rörelse (Introna, 2015). Det finns helt enkelt ingen neutral punkt när 
algoritmer kan studeras utan olika tjänster och system interagerar hela tiden med 
varandra, bl.a. beroende på den data som de bygger sina tjänster på och de 
plattformar tjänsten används genom (Seaver, 2013). Algoritmer är dynamiska och 
förändras kontinuerligt samtidigt som de förfinas och därmed blir mer omfattande. 
De flesta stora tjänster kan idag sägas operera med algoritmiska system snarare än 
med enstaka algoritmer, vilket gör fullständig insyn närmast omöjlig (Introna, 2015). 
Algoritmer kan inte studeras isolerade utan måste ses som en del av en teknisk och 
social helhet där algoritmer ingår i nätverk av möjligheter och begränsningar som 
formar och formas av varandra.  

Algorithmia 

Med detta sagt, en viss insyn kan erhållas genom att studera begränsade effekter av 
algoritmers verkan inom ett avgränsat område på så sätt som det görs inom SEO 
branschen eller inom samhällsvetenskaplig och humanistisk forskning om algoritmer 
(critical algorithm studies). Inom forskningen finns en medvetenhet om betydelsen 
av grundläggande kulturella premisser för algoritmers utformning, ofta grundade i 
konsumtionssamhällets ideal och med syfte att öka synlighet utifrån popularitet, 
spridning och effektivitet samtidigt som olika etiska värderingar om vad som utgör 
relevans i olika sammanhang finns inskrivna i dem. Å andra sidan existerar även 
algoritmer med öppen källkod som kan återanvändas. En intressant företeelse som 

 
 
 
 
 
Haider & Sundin                                                                                                   19 

kan nämnas i detta sammanhang är ”Algorithmia: Market place for algorithms”.21 
Webbplatsen är ett forum för att köpa och sälja algoritmer. Algoritmerna är ”open 
source” och forumet utgör en slags gemenskap för programmerare och de användare 
som söker en specifik algoritm eller en utvecklare för lösningen av ett specifikt 
problem som företaget, organisationen eller privatpersonen har. Det rör sig inte 
sällan om betydligt mindre kostnader än det ovan nämnda exemplet om Netflix 
pristävling. För 150 dollar söker i december 2015 en användare en algoritm för att 
lösa problemet med kommatering i texter. Här finns alltså insyn i utformningen av 
individuella algoritmer. Hur dessa sedan blir en del av ett algoritmiskt system (jmf 
Introna, 2015) och hur de uppdateras allteftersom de används är däremot inte möjligt 
att ha insyn i.  

Kontroll över personlig data 

Många algoritmer som nämns i denna rapport samlar in data i olika former och 
processar dem för att ge önskat resultat, men även för att utvecklas och förbättras. 
Dataskydd och 
integritetsfrågor är 
inte 
i rapportens egentliga fokus, men 
datainsamling och hur data måste hanteras är reglerad genom lagen på olika sätt. 
Trots detta är en användares kontroll över data som avser ens person – även om det 
finns lagstiftning gällande dataskydd och integritet - i praktiken mycket begränsad. 
Endast i liten utsträckning kan man säga att de data som algoritmer arbetar med 
kontrolleras av användarna, eller för den delen av demokratiska instanser. Istället ägs 
de av kommersiella företag som till stor del finansieras genom placering av reklam. 
Ändå finns det på olika sätt metoder som den medvetna användaren kan använda sig 
av för att i större utsträckning kontrollera vilka data som samlas in om en själv, eller 
hur de används, främst genom att anpassa privacy-inställningarna 
i sina 
användarprofiler. Möjligheterna är dock inte särskilt flexibla och de är ofta 
begränsade till att kryssa för ett fåtal boxar utan vidare förklaring av konsekvenserna.  

Googles olika tjänster, i allt från Google Play, till Youtube, Gmail eller Calender och 
till och med olika Android-produkter är ofta kopplade till ett och samma Google-
konto. Genom Google Dashboard möjliggörs för användarna att se vilken 
information som samlas in om dem eller närmare bestämt om deras profil. Ett annat 
exempel är att man genom särskilda ”plug-ins” till sin browser kan synliggöra vilka 
kakor som sparas ner. Ytterligare ett sätt att kontrollera vilka data användaren lämnar 
ut är att man i Google, eller för den delen Apple, låter bli att logga in. Samtidigt är 
det svårt att låta bli att vara inloggad när smarta telefoner blir allt vanligare. Vi lämnar 
data till olika tjänster. Vid varje enskilt tillfälle kanske det inte upplevs som 
problematiskt, men när datan sammanställs kan de enskilda delarna bilda ett mönster 
som vi inte är beredda på och utgöra en ”algoritmic harm” (Tufekci, 2015b).  

Inlåsning  

Både Google och Facebook vill vara startpunkten för människors tillgång till 
internet. José van Dijck (2013, s. 154ff.) visar hur plattformar strävar efter att behålla 
sina användare genom att låsa in sina användare och stänga ute konkurrenter där det 
är möjligt. Det görs genom att göra konkurrenters applikationer icke- eller 
åtminstone svår-kompatibla eller genom att försöka skapa ett komplett ekosystem för 
internet där en kedja av plattformar gör en sömlös användning möjlig. Google har 
t.ex. partnerskap med Twitter, en egen webbläsare (Chrome) och äger numera 

21 https://algorithmia.com/ 

 
 
 
                                                
Algoritmer                                                                                                             20 

Android, YouTube samt en hel portfölj av olika kommunikationstjänster 22 . 
Facebook har samarbete med Microsoft och Spotify och har t.ex köpt up WhatsApp 
och Instagram. Microsoft och Apple är andra som erbjuder eller försöka erbjuda 
närmast kompletta ”paket” som uppfyller de flesta behov. De olika relationerna 
förändras hela tiden, inte minst genom uppköp. Men poängen är att tillsammans 
skapar de konkurrerande kedjor av plattformar och en social och kulturell verklighet 
som det är svårt att stå utanför. När alltfler kulturella arrangemang synliggörs på 
Facebook, när närmast alla organisationer och företag använder Facebook som 
främsta kanal för att nå ut, när även offentligt finansierade institutioner som 
universitet, bibliotek, eller public service radio informerar genom Facebook är det då 
möjligt att välja bort Facebook utan att gå miste om mycket som krävs för att vara 
delaktig i samhället?  

Google: Osynlig och utan insyn 

Sökning har i det närmaste blivit synonymt med att googla. Ju mer integrerad 
sökning blir i vardagen, desto mindre ifrågasätts Googles rangordning av sökresultat. 
Vår egen pågående forskning visar att människor har svårt att begreppsliggöra och, 
kanske framförallt, konkretisera alternativ till Google och dess sökresultat. Google 
blir en del av vad som tycks vara en neutral infrastruktur och därmed osynlig för 
användaren (jmf Hillis, Petit & Jarrett, 2013). Googles sökresultat tenderar att ses 
som självklara av många användare.  

Vid sökning är kontroll över indexet minst lika viktig eller kanske till och med 
viktigare än kontroll över algoritmen för att söka på det. Sökmotorers algoritmer 
arbetar inte enbart på användargenererad data, utan framförallt på det webbindex 
som utgör grunden för t.ex. Google Search. Sökrobotar samlar in data från världens 
webbplatser och bygger av detta det index som sedan användarna söker i. Också 
insamlingen av datan till Googles index är styrd med hjälp av algoritmer som talar 
om när data ska samlas in, hur mycket och i vilken följd. Det finns enbart ett annat 
index som matchar Googles och det ägs av Microsoft och används av såväl Bing som 
Yahoo. Även några mindre alternativa sökmotorer (t.ex. DuckDuckGo) har tillgång 
till Microsofts index. Yandex, en rysk sökmotor, liksom Baidu, Kinas dominanta 
sökmotor, har också egna 
index. Yandex och Baidu har numera större 
marknadsandelar än Microsofts Bing. Det finns dock inget offentligt tillgängligt 
index av webben. Det betyder att möjligheten till utveckling av nya alternativa, 
kommersiella eller icke-kommersiella, sökmotorer, vars algoritmer omsätter andra 
värderingar än de som dominerar dagens digitala samhälle, är starkt begränsad, vilket 
kan ses som ett problem för det demokratiska samtalets mångfald. Forskare, såsom 
sökmotorsforskaren  Dirk Lewandowski, argumenterar därför för upprättandet av ett 
oberoende index så att flera sökmotorer kan använda samma underlag.23  

23

22 https://www.google.com/intl/en/about/products/ 
 http://networkcultures.org/query/2013/11/11/dirk-lewandowski-why-we-need-
an-independent-index-of-the-web/ 

 
 
 
 
                                                
Haider & Sundin                                                                                                   21 

Informationsbubblor och det offentliga samtalet  

Eli Pariser (2011) myntade uttrycket filterbubbla, med vilket han avser hur vår 
tillgång till information tenderar att bli allt mer personaliserad så att två människor 
riskerar att ta del av olika information trots att de letar efter samma ämne. 
Personalisering bygger bl.a. på vad en användare har klickat på, platsen varifrån 
användare når nätet, vilka vänner en användare har (t.ex. i Twitter) och användarens 
sökhistorik. Genom denna 
information försöker algoritmen förutsäga vilken 
information användaren vill ha, såsom länkar, nyheter eller förslag på böcker. 
Fördelen med personalisering är uppenbar när den fungerar, men den nackdel som 
brukar lyftas fram är att den kan leda till en bekräftelse av användarnas världsbilder 
genom att de nyheter eller webbplatser med innehåll som användarna håller med om 
prioriteras. Personalisering finns i olika grader i en rad olika webbaserade tjänster, 
men i rapporten beskrivs fenomenet genom Google Search, Facebook, Twitter och 
Amazon. Det är utan tvekan så att personalisering i sociala medier och sökmotorer 
vanligtvis underlättar avsevärt för användare. Om vi söker på pizzeria i Google är det 
en fördel om vi får tips på restauranger i vår geografiska närhet. Det är ett mervärde 
för en tjänst som Amazon, Netflix eller Spotify att kunna föreslå böcker, filmer eller 
musik som vi annars kanske inte hade vetat fanns. Med detta sagt är det ett problem 
om vi inte vet att ett visst innehåll prioriteras högre än ett annat, eller i vilken grad 
som personaliseringen äger rum. 

En offentlig sfär? 

Dagens dominerande sociala medier ägs av globala kommersiella företag där 
konsumtionssamhällets logik många gånger finns inbyggda i algoritmerna. Detsamma 
kan också sägas gälla sökmotorer (Mager, 2012). Därigenom har sociala medier och 
sökmotorer i regel en annan grundläggande utgångspunkt än den åsiktspluralism som 
ofta sägs vara en utgångspunkt för det demokratiska samhället. Istället för att skapa 
förutsättningar för en mångfald av synsätt och åsikter stärks ”det populära” och det 
individuellt anpassade. Medias roll i samhället diskuteras många gånger i relation till 
det teoretiska begreppet offentlig sfär. Sociologen Jürgen Habermas, som myntade 
begreppet offentlig sfär, gör en distinktion mellan en offentlig plats och en offentlig 
sfär (se Papacharissi, 2010, s. 115). En offentlig sfär tjänar till att stödja den 
representativa demokratin genom att medborgare deltar i rationellt offentligt samtal 
där en mångfald av röster blir hörda, medan en offentlig plats visserligen kan skapa 
förutsättningar för diskussion, men inte på ett för demokratin gynnande vis. 
Begreppet offentlig sfär har problematiserats i relation till huruvida det egentligen är 
möjligt att uppnå en sådan sfär eller om det inte snarare är ett utopiskt ideal. Oavsett 
vilket kan idéen om en offentlig sfär fungera för att diskutera algoritmers roll i 
samhället. 

Internets potential för att kunna utveckla samhällets offentliga sfär är tydlig. 
Medborgarna ges tillgänglighet till information och möjligheter att föra fram 
argument och på så sätt delta i ett offentligt samtal som syftar till att skapa goda 
förutsättningar för demokrati. Samtidigt visar forskningen (Papacharissi, 2010, 120ff) 
att internet visserligen skapar förutsättningar för diskussioner (plats), men inte 
nödvändigtvis på ett sådant sätt att de stöder demokrati (sfär). Tillgängligheten till 
information leder inte nödvändigtvis till att människor faktiskt tar till sig information, 
möjligheter till samtal betyder inte alltid att samtalet är ömsesidigt och den ökande 

 
 
 
 
Algoritmer                                                                                                             22 

kommersialiseringen av internet minskar förutsättningar för det öppna samtalet 
(ibid). I ljuset av det vi diskuterar i vår rapport vill vi komplettera bilden med hur 
sökmotorer, sociala medier och de algoritmer som dessa bygger på, påverkar den 
information vi tar del av och de samtal vi faktiskt tar del av. Om en webbplats 
existerar betyder inte det att den är tillgänglig i praktiken om den rankas långt ner av 
Google. Det finns gott om möjligheter att göra sig hörd, men om filterbubblor gör 
att människor i liten utsträckning blir åsiktsmässigt utmanade blir det svårt att tala 
om en offentlig sfär.  

Algoritmer förstärker trender 

Algoritmer ses i rapporten som sociomateriella och det är då viktigt att betona att 
samhället också skapar algoritmernas utformning. Algoritmerna är en del av vår 
kultur som i allt större utsträckning är en individualiserad konsumtionskultur byggd 
på en kapitalistisk logik av ackumulation och konkurrens, efterfrågan och utbud. På 
olika sätt är detta inbyggt i algoritmerna, ibland tydligare som med Facebook, 
Amazon, Netflix eller Uber, ibland undangömd som i fallet Google. Kunskap skapas 
och cirkuleras genom dessa tjänsters algoritmer, personer blir profiler och synlighet 
belönas. Företag som Uber som effektiviserar hela sin verksamhet baserad på olika 
algoritmer påverkar samhället och hur arbetet organiseras. Algoritmer som kan 
omsätta en samhällstrend belönas. Det är inte algoritmer som enskilt skapar detta, 
utan de accelererar och effektiviserar pågående samhällstrender. De bidrar även till 
att sprida dessa trender till verksamheter som tidigare befann sig utanför en 
individualiserad konsumtionskultur. Genom algoritmer förstärks t.ex. denna kultur 
även i bibliotekens, i encyklopediers, i public service och i forskningens verksamhet. 
När biblioteken tar hjälp av sociala medier och popularitetslistor för att 
”marknadsföra” sin verksamhet eller styra läsares val, så förändrar det bibliotekens 
sätt att fungera och biblioteken riskerar att bli till en plats för möjlig kulturell 
konsumtion att välja bland andra. Uppslagsverk bygger sitt arbete i större 
utsträckning på Google Analytics och vad människor söker efter (Sundin & Haider, 
2013). Istället för ta utgångspunkt i hur forskningen förändrar kunskapen blir 
utgångspunkten för uppslagsverkets innehållsliga arbete mer än tidigare vilka ämnen 
människor söker på i uppslagsverket. Algoritmer har även stora konsekvenser för hur 
nyhetsmedier skapar innehåll och vad som flyter upp till ytan i offentligheten eller 
vad som sjunker ner (SOU 2015:94). Mätbar popularitet – mest "likes", mest delat, 
mest läst – belönas och därmed skapas en marknad för det statistiskt populära. Även 
forskning mäts allt oftare i form av impact och nya former av att mäta detta 
genomslag baserad på sociala medier håller på att utvecklas (Sundin, 2014).  

Delningslogiken 

Twitter medför en personalisering av flödet, vilket torde vara självklart då 
grundprincipen bakom Twitter är att du främst tar del av de tweets som publiceras av 
personer/profiler som du har valt att följa. Samtidigt är det uppenbart hur Twitter 
kan förstärka ens världsbild avseende exempelvis nyheter. Många tweets är länkar till 
nyhetsartiklar eller analyser från andra medier och om du delar politisk hemvist med 
de som du följer ser du i regel enbart tweets som överensstämmer med dina 
värderingar. Det går att twittra också till de som inte är ens följare, men flera studier 
har synliggjort styrkan av Twitters personalisering (Abel et al., 2011). Det finns ett 
fåtal funktioner (top tweets, trending tweets, rekommenderade användare) i Twitter 

 
 
 
Haider & Sundin                                                                                                   23 

som utnyttjar popularitetsmått för att synliggöra visst innehåll och dessa bygger på 
ens vidare nätverk av följare, men ett twitterflöde är främst organiserat i kronologisk 
ordning och påverkas inte av en användares interaktioner som exempelvis 
nyhetsflödet i Facebook nyhetsflödet gör.  

I Facebook får du ta del av dina vänners nyheter och delningar, men Facebook är en 
betydligt större tjänst än Twitter när det gäller antalet användare och dess algoritm 
fungerar annorlunda och tar hänsyn till betydligt fler faktorer. Såsom vi beskriver 
ovan skapas personaliseringen i Facebook av en lång rad faktorer: vänner, 
profiluppgifter, "likes", klick på länkar, spel och tester användaren deltar i och 
användarens egna uppdateringar. Nyligen publicerade forskare från Facebook en 
rapport (Bakshy, Messing & Adamic, 2015) där författarna hävdar att bubbel-
fenomenet i Facebook främst beror på vad användarna medvetet väljer att klicka på. 
Studien har kritiserats av många forskare. T.ex. Tufekci (2015a) hävdar istället att 
Facebook faktiskt gömmer nyheter i flödet som Facebooks algoritm tror du inte 
skulle hålla med om. Istället argumenterar Tufekci i samma text för att den enskilde 
användaren borde kunna ställa in villkoren för vad som ska visas i nyhetsflödet så att 
t.ex. mer av sådant som hon inte håller med om visas, dvs. en ökad kontroll för 
användaren att vara med och påverka algoritmen.  

Som Bäck, Bäck och Gustafsson (2014; jmf SOU 2015:94, s. 225 ff.) skriver kommer 
”en stor del av trafiken till svenska tidningars webbsidor via Facebook” och troligtvis 
är det flera andra sociala medier som står för ytterligare en stor del. Personliga 
rekommendationer 
tillsammans med algoritmens 
tolkning av användarnas 
preferenser och intressen styr alltså idag till en hög grad vad som läses i medierna: 
”Denna typ av mediekonsumtion leder till att redaktionellt arbete och traditionell 
nyhetsvärdering får relativt mindre inverkan på vilket innehåll som konsumeras, 
medan de mekanismer som får människor att dela vidare innehåll får större inverkan: 
individens sociala nätverk kommer at fungera som ett mediefilter där vissa nyheter 
förstärks och andra sållas bort” (Bäck et al., 2014, s. 11).  

Det är viktigt att komma ihåg att det personliga nätverket enbart är en faktor i hur 
algoritmerna styr synligheten av innehåll. Som vi diskuterar ovan säljer dessa företag 
användarnas uppmärksamhet och algoritmerna är utformade i syfte att mäta och 
styra uppmärksamheten. Gilla, dela, kommentera är vad man kan göra på Facebook. 
Alla dessa aktiviteter är uttryck för ett intresse som ökar spridningen och synligheten 
av ett innehåll. Popularitet, dvs. omfattande spridning och delning genom nätverket, 
premieras och belönas eftersom den är likställd med stor räckvidd och hög 
uppmärksamhet. Att bli viral – dvs. att sprida sig snabbt och till många – är idealet 
som eftersträvas i många fall. I en omfattande studie har det uppmärksammats att 
icke fakta-baserat innehåll ofta har tendens att spridas snabbare än fakta-baserat 
innehåll (Silverman, 2015). Rykten blir lättare virala än sanningar. Dessutom sprids 
de under en längre tid medan rättelserna sällan lever lika länge och inte blir delade 
lika ofta. Hur snabbt det kan gå visar det mobilanpassade mediebolaget KIT när det 
steg-för-steg redogör för hur ”nyheten” om åldersgräns för sociala medier blev viral 
och feltolkad 29 januari 2016.24  

24

 https://kit.se/2016/01/29/33055/studie-i-4-steg-sa-har-far-en-nyhet-eget-
orimligt-liv/ 

 
 
 
 
 
                                                
Algoritmer                                                                                                             24 

Det är redan nu tydligt att medierna anpassas efter den logiken i och med att 
kategorier som ”mest läst just nu” eller ”mest delat just nu” har blivit vanliga i de 
flesta nyhetsmediers online-tjänster. Man anpassar alltså inte enbart det redaktionella 
arbetet efter de sociala mediernas algoritmer utan synliggör detta även för läsarna, 
vilket riskerar att skapa ett slutet kretslopp av bekräftande. Bolin och Schwarz 
Andersson (2015, s. 9) skriver om ett algoritmisk tänkande som har tagit sig in i 
journalistiken och vilket, genom att försöka förutspå viralitet och genom att reagera 
på delningsmönster i sociala medier (t.ex. Twitter eller YouTube), förstärker 
algoritmernas kommersiella logik och de stora infrastrukturaktörernas dominanta 
ställning. Den mätbara populariteten tillsammans med betydelsen av personliga 
nätverk, en kategorisering av användare enligt marknadsforskningens segment och en 
tendens till fragmentering av innehåll (t.ex. i individuella artiklar eller filmer), 
förändrar inte enbart hur medierna konsumeras utan även hur de tillgängliggörs och 
därmed produceras.  

Samtidigt motverkat det innehåll som blir viralt genom delningar i sociala 
nätverkstjänster i någon mån informationsbubblor. När ett innehåll har blivit delat i 
sådan utsträckning bryter det ut ur informationsbubblor. Det gäller särskilt när 
nyhetsmedier fångar upp virala fenomen och ytterligare cementerar deras status som 
kulturella fenomen som binder samman människor i en samhällelig gemenskap 
(Gillespie, in press 2016). Det kan exemplifieras med när barnen på förskolor dansar 
Gangnam Style samtidigt som SVT diskuterar fenomenet i kulturprogram och 
rapporterar om Gangnam Style flashmob i nyhetssändningar.  YouTube fenomenet 
blir då i det närmaste en gemensam global kulturell referenspunkt som är medskapad 
av den algoritmiska delningslogiken. Gangnam Style är nu flera år gammalt, men har 
tagit steget till ett kollektivt kulturellt minne och referenspunkt. 

Personalisering 

Googles algoritmer arbetar, som vi diskuterar ovan, med olika faktorer för 
personalisering. I algoritmen finns det ett inbyggt användarperspektiv, vilket innebär 
att det är mycket svårt att undgå någon form av personalisering, inklusive 
geolokalisering. Syftet är att öka sökresultatens relevans med utgångspunkt att 
relevans är personlig och inte objektiv och universell. Feuz et al. (2011) gjorde en 
empirisk undersökning av personaliseringens effekt vid webbsökning och kom fram 
till att personalisering handlar om mer än att enbart öka relevansen för användarna. 
När de gjorde sin studie konstaterade de att omfånget av personaliseringen är 
omfattande men att resultaten ofta blir ganska triviala. Det mest spännande i studien 
är hur det även i Googles fall handlar om att klassificera användare i enlighet med 
statistiskt skapade grupper, vilket resulterar i att människor inte enbart får ”the 
results they want (based in what Google knows about them for a fact), but also 
generates results that Google thinks might be good to users (or advertisers) thus 
more or less subtly pushing users to see the world according to criteria pre–defined 
by Google” (Feuz et al., 2011). 

I en studie från 2013 visar forskare (Hannak et al., 2013) att det i genomsnitt är 
knappt 12 % av resultaten som är olika p.g.a. personalisering, men att det skiftar 
mycket beroende på sökterm och resultatens rangordning. I en senare studie visar 
forskare (Kliman-Silver et al., 2015) att geolokalisering har stor betydelse för 

 
 
 
 
 
Haider & Sundin                                                                                                   25 

personalisering av webbsök, men att det även här finns stora skillnader beroende på 
sökterm. Det påminner oss om att geolokalisering, som även görs på en lokal nivå, 
för med sig en rad andra antaganden om t.ex. etnicitet, politisk inställning eller socio-
ekonomiska förutsättningar på gruppnivå som tillkommer och kompletterar 
individbaserade faktorer (se även Tufekci, 2015b). Användare bidrar till att skapa 
dessa kategorier genom att förse Google med användardata samtidigt som 
kategorierna bidrar till att skapa användarprofiler. Relationen är alltså ömsesidig. 
Informationsbubblor kan skapas även i YouTube. O’Callaghan et al. (2015) visar t.ex. 
hur YouTubes rekommendationssystem tenderar att skapa ideologiska bubblor. 
Forskarna visar att algoritmer och tjänster, i detta fall YouTube, kan ses som de facto 
medskapare av ett ideologiskt innehåll eftersom rekommendationstjänsten har en så 
viktig funktion för användarna. Vi ser här hur en förståelse av internet som en 
offentlig sfär i betydelsen att alla har tillgång till information och att alla kan delta i 
ett åsiktspluralistiskt samtal stämmer dåligt överens med den fragmenterade 
verkligheten på internet.  

Personalisering görs förstås också av Amazon och andra e-handlare. Dessa tjänster 
använder sig av algoritmer som gör att de produkter användarna får se matchar det 
som tjänsten tror att de är intresserad av, baserat på vad de har köpt tidigare, 
profiluppgifter och vad andra konsumenter har köpt. Ofta är det till konsumentens 
fördel, t.ex. när vi blir föreslagna vissa böcker (eller andra produkter) i Amazon 
baserat på vad vi köpt tidigare genom kollaborativ filtrering. Även musik-streaming-
tjänsten Spotify använder personalisering tillsammans med kollaborativ filtrering för 
att öka relevans. Tjänsten använder sig av användarnas spellistor och ”smakprofiler” 
för att förfina algoritmen som främst baseras på kollaborativ filtrering tillsammans 
med t.ex. genreinformation för att rekommendera musik till användarna. På det sättet 
tillför Spotify mänsklig ”handpåläggning” till urvalet som har visat sig vara 
nödvändigt för rekommendation av musik. Andra tjänster (t.ex. Apple) använder 
faktiskt mänskliga 
kuratorer 
för 
att balansera 
rent 
algoritm-baserade 
rekommendationer som kan upplevas som väl generiska.25 Hannak et al. (2014) visar 
också hur personaliseringen kan leda till att olika användare får olika priserbjudande 
för 
samma produkt, 
t.ex. hotell, vilket kan 
få negativa effekter 
för 
konsumentförtroendet.  

Hur kan det offentliga samtalet stöttas? 

Det offentliga samtalet kan stöttas på olika sätt och på olika nivåer. Vi vill särskilt 
lyfta fram tre viktiga aktörer: journalistik & medier, skola och bibliotek.  

Journalistik & massmedier 

Massmedier har en central funktion när det gäller att skapa ett öppet samtal, en 
offentlig sfär, i samhället. Ett sådant samtal är en nödvändig förutsättning för 
demokratin. Samtidigt visar vi i rapporten de svårigheter som finns för att 
upprätthålla det öppna samtalet. I Medborgarna och medierna (SOU 2015:94) ges flera 

25

http://www.theverge.com/2015/9/30/9416579/spotify-discover-weekly-online-music-curation-
interview 

 
 
 
 
 
 
                                                
Algoritmer                                                                                                             26 

exempel på hur algoritmer har kommit att påverka nyhetsinnehållet. Nyhetsartiklar 
kan skrivas med hjälp av algoritmer, tidningar kan individanpassa hur nyheterna 
sorteras, massmedias sökoptimering skapar synlighet i sökmotorer och sociala 
medier. En konsekvens är de informationsbubblor som leder till att den egna 
världsbilden tenderar att förstärkas. Strömbäck (2015, s. 361) skriver att en ”ökad 
digitalisering riskerar att leda till att stärka de centrifugala krafterna”, med vilket avses 
de krafter som polariserar ett samhälle. 

Det finns en intressekonflikt mellan de kommersiella intressen som finns inbyggda i 
algoritmer och det demokratiska ansvar som många massmedier har. Människor tar 
till sig nyhetsmedier på ett alltmer fragmenterat sätt och de nyheter som skapar 
mycket uppmärksamhet 
i form av klick 
i sociala medier prioriteras av 
nyhetsjournalistiken framför nyheter av mer komplex karaktär (Strömbäck, 2014). Vi 
stödjer den analys som Strömbäck (2014) gör när han förespråkar stöd till 
kvalificerad och bred journalistik. Framför allt har public service en mycket viktig 
funktion att fylla. Det är av stor vikt att det ges resurser nog till denna att fatta 
redaktionella beslut som inte är grundade i en enkel tolkning av de dominanta 
algoritmernas logik. Public service, liksom annan kvalitetsjournalistik, bör arbeta med 
att hitta nya vägar för att vända på den algoritmiska synlighetsfällan och därmed göra 
det idag osynliga synligt. Att bli viral bör inte vara konspirationsteoriernas 
privilegium. Det är alltså viktigt att denna typ av journalistik når ut brett genom att 
synas i just sociala nätverkstjänster och sökmotorer.  

Massmedier har också en viktig roll att fylla med att aktivt bedriva upplysningsarbete 
för att motverka exempelvis viral ryktesspridning. Viralgranskarna arbete med att 
synliggöra ryktesspridning är ett utmärkt exempel på detta liksom annan journalistik 
som syftar till att förmedla kunskaper om hur algoritmer påverkar oss. Public service 
har ett särskilt ansvar att producera utbildningsprogram som stödjer människor 
medie- och 
informationskunnighet 
(se nästa stycke). Här har 
inte minst 
Utbildningsradion en viktig roll. Lewis och Westlund (2014) diskuterar data 
journalism och lyfter särskilt fram behovet av att omvärdera journalistiska normer i 
ljuset av samspelet mellan big data och algoritmer. De efterlyser även ökad kunskap 
hos journalisterna om algoritmernas inbyggda värderingar och även ökade färdigheter 
att hantera data, kod och algoritmer för att överbrygga ”the skills gap” mellan 
journalister och teknikerna. 

Skolan 

En viktig aktör för en positiv utveckling för det offentliga samtalet är skolan som har 
potential att verka utjämnande avseende förmåga och kompetens att på ett kritiskt 
sätt söka och granska digital information. Grundskolans läroplan innehåller också 
många kunskapsmål som har med sökning och källkritik att göra, men som Sundin 
(2015) visar behandlar läroplanen sökning som en neutral teknik och de speciella 
förutsättningar för källkritik som sociala medier eller sökmotorer för med sig berörs i 
mindre utsträckning. Forskning visar på att skolan inte lyckas med sitt uppdrag att 
fungera som utjämnande på IT-området (Samuelsson, 2014). De förmågor och 
färdigheter som brukar lyftas fram på detta område är bl.a. digital kompetens, 
informationskompetens och mediekompetens. De senaste åren har begreppet medie- 
och informationskunnighet (MIK) vuxit fram som ett samlande begrepp, inte minst 
genom Unesco, och på svenska har de givits ut flera skrifter som diskuterar MIK 

 
 
 
 
Haider & Sundin                                                                                                   27 

(Carlsson, 2013; Rivano Eckerdal & Sundin, 2014). MIK är det begrepp som vi 
föredrar och som också Medieutredningen har valt att använda (SOU: 2015:94, s. 
60).  

Den svenska skolan utgör idag ett stort laboratorium där det går att hitta såväl goda 
som mindre goda exempel på undervisning för att stödja elevers MIK (inklusive 
digital kompetens). Många skolor har en progressiv syn på teknikens möjligheter i 
undervisningen. Det är dock viktigt att försäkra sig om att mediaföretags sponsring 
av skolor inte påverkar bredden i medieutbudet och att MIK inte enbart blir en fråga 
om att lära sig använda specifika program. Det finns annars en risk att skolorna, trots 
goda föresatser, låser in användningen av internet i särskilda företag och deras 
algoritmer. Vi menar att undervisning i MIK även måste inkludera en kritisk 
medvetenhet om vad algoritmer för med sig, tillsammans med vissa kunskaper i 
programmering. Att kunna söka, kommunicera och producera information är viktigt 
(liksom en förståelse för andra sammanhang där algoritmer verkar i samhället), men 
för att det ska kunna göras på ett sätt som tillförsäkrar ett öppet samhälleligt samtal 
måste en teknisk förståelse av algoritmer vara grundad i en kulturell förståelse av 
teknik. För detta arbete krävs samarbete inom och utanför skolan och på olika 
nivåer. Att ställa kritiska frågor om vilka värderingar som finns inbyggda i 
sökmotorer, sociala nätverkstjänster eller andra algoritmbaserade system borde vara 
en självklar, men svår, utgångspunkt. För den sakens skull bör inte användning av 
exempelvis Google i skolan ses som fel. Det är genom att låta dessa tjänster vara en 
självklar del av skolan – utan att de ges en monopolposition – som de kan diskuteras 
och problematiseras. Inom skolan har lärare och skolbibliotekarier, men även annan 
undervisande personal så som fritidspedagoger, en viktig funktion. Därtill är externa 
aktörer som Webbstjärnan och Statens Medieråd viktiga.  

Skolans läroplaner bör utvecklas så att de tydligare innefattar kunskaper om dagens 
informationsinfrastruktur. Behovet av att utveckla läroplaner avseende digitala 
kompetenser framgår också i En digital agenda i människans tjänst: En ljusnande framtid är 
vår (SOU 2014: 13, s. 189 ff.), men vi vill särskilt lyfta fram att en utveckling av 
läroplaner även måste innefatta en ökad kritisk förståelse av den underliggande 
informationsinfrastrukturen och inte minst av algoritmerna som styr synlighet. I 
Digitaliseringskommissionens delbetänkanden diskuteras inte sällan skolan med ett 
fokus på hur man ska åstadkomma ökad användning genom digital kompetens och 
ökad tillgänglighet till IT och internet. Det görs fr.a. i Gör Sverige i framtiden: Digital 
kompetens (SOU 2015:28) där just digital kompetens är i blickfånget. Vi vill 
understryka behovet av att, utöver god tillgänglighet samt digitala kompetenser att 
använda och utveckla digitala applikationer, även betona de kritiska perspektiven 
som vi menar är en väsentlig del av MIK. Utöver grund- och gymnasieskolans 
läroplaner bör utbildningar på universitetsnivå ses över så att dessa motsvarar de krav 
som det förändrade informationslandskapet för med sig. Det gäller inte minst 
utbildningsplaner (och undervisningsinnehåll) för universitetsutbildning till lärare, 
journalister och bibliotekarier, men det är också viktigt för andra professionella yrken 
såsom jurister, fritidspedagoger, kommunikatörer, kuratorer m.fl.  

Vi vill även betona att MIK inte bör ses isolerad, utan som en integrerad del av den 
kunskap vi medborgare bör ha för att kunna ta aktiv del i samhället. Att isolera MIK 
från andra ämnen, exempelvis kunskaper i svenska eller samhällskunskap, kan vara 

 
 
 
 
 
Algoritmer                                                                                                             28 

direkt farligt. Att ha kunskap om algoritmers betydelse för informationens 
tillgänglighet är bara användbart om den existerar tillsammans med annan kunskap 
och en allmänbildning. Det spelar mindre roll om människor har en kritisk förståelse 
av t.ex. Google om de inte har förmågan att tolka sökresultat i ljuset av en allmän 
kunskap om olika fenomen och deras historier i samhället. En medborgare som 
söker kunskap på nätet om exempelvis invandring måste kunna relatera de länkar 
som sökmotorn förser henne med till en grundläggande kunskap om just invandring 
och varför den förklaras på olika sätt. En person som vill leta upp information om 
invandringens samhällskonsekvenser eller historia på nätet måste kunna positionera 
de olika resultatens avsändare på en politisk skala och i samhällets politiska debatt för 
att kunna dra slutsatser i enlighet med demokratiska värderingar. En övertro på 
informationsinfrastrukturens möjlighet att enkom och utan ifrågasättande kunna 
fungera som människors neutrala, externa minne är problematisk.  

Bibliotek 

Om skolan ansvarar för den formella undervisningen avseende MIK har biblioteken 
en central funktion när det gäller tillgång till information och stöttande av medie- och 
informationskunnighet 
vid 
sidan om det 
formella 
utbildningssystemet. 
Medieutredningens första delbetänkande (SOU 2015:94) belyser betydelsen av 
samhälleliga institutioner som kan tillvarata det allmännas intressen. Delbetänkandets 
i huvudsak positiva grundton i fråga om ökad tillgänglighet balanseras genom att de 
nämner att ett fåtal globala aktörer har skaffat sig en kraftfull dominans på 
marknaden. Delbetänkandet 
lyfter härvidlag 
fram bibliotekens 
roll 
som 
tillgängliggörare av ”avgiftsfri kunskap” och som skapare av ”neutrala arenor med 
digitalt kunniga guider” (s. 16, 295f). Det handlar alltså om två nära relaterade roller: 
1) tillhandahållandet av en informationsinfrastruktur som, i alla fall delvis, bygger på 
annan logik än den som diskuteras i denna rapport samt 2) stödja människors medie- 
och informationskunnighet.  

I den förstnämnda rollen arbetar biblioteken sedan länge med att utveckla och 
tillgängliggöra informationsinfrastrukturen samt förse den med ett kvalitativt 
innehåll. Här vill vi särskilt lyfta fram behovet av att de offentligt finansierade 
biblioteken utvecklar alternativ till den inlåsning av information som de kommersiella 
aktörerna på nätet skapar. Det handlar både om en juridisk inlåsning (digital right 
management) och den inlåsningseffekt eller filterbubblor som kommersiella aktörers 
algoritmer skapar. Dessutom handlar det om att biblioteken ges förutsättningar och 
resurser att motstå den lockelse som finns i att presentera information utifrån den 
kommersiella logik som finns inbyggd i många algoritmer där popularitet premieras. 
Dessa är utvecklade för att öka försäljning av reklamplats eller produkter, vilket 
biblioteken inte gör.  

I den ovan sistnämnda rollen lyfts bibliotekens pedagogiska funktion som digitala 
guider fram. I detta sammanhang vill vi lyfta fram att utveckla och tillgängliggöra 
informationsinfrastrukturen inte räcker. Det handlar också om att synliggöra 
infrastrukturen som 
i många sammanhang blir osynligare och osynligare. 
Bibliotekarier har sedan länge stöttat sina användare genom pedagogiska insatser och 
den rollen blir än viktigare framöver, gärna i samarbete med andra aktörer. Ett 
positivt exempel är den MIK-vecka som Statens medieråd arrangerade 2014 och 
2015, bl.a. vid 
folkbibliotek, 
i syfte att stärka människors medie- och 

 
 
 
 
Haider & Sundin                                                                                                   29 

informationskunnighet. Målet måste vara att öka kunskapen om algoritmernas logik i 
hela samhället, där kritiska perspektiv behandlas tillsammans med synliggörande av 
infrastrukturen. Folkbiblioteken är en icke-kommersiell och öppen mötesplats och 
det finns redan idag positiva exempel på utbildningsinsatser i den riktning som här 
föreslås. I Medieutredningens delbetänkande (SOU 2015:94, s. 297) lyfts även fram 
att den mångfald användare som folkbiblioteken har kan påverka sökresultaten vid 
användning av sökmotorer på ett positivt sätt genom att motverka personalisering av 
sökresultaten. Vi vill också särskilt lyfta fram skolbibliotekariernas viktiga roll som 
kunskapsmässigt och pedagogiskt stöd till lärare i arbetet med MIK. 

I Digitaliseringskommissionens delbetänkande Gör Sverige i framtiden: Digital kompetens 
(SOU: 2015:28) föreslås digitala servicecenter i kommunal regi som stöd för 
invånarna att utnyttja grundläggande samhällstjänster som flyttat ut till internet. Vi 
föreslår att sådana servicecenter knyts till folkbibliotekens redan existerande 
infrastruktur och inkluderar även lärandeaspekter. Folkbiblioteken har ett högt 
förtroende bland medborgarna och utgör redan idag ett stöd för dessa frågor för 
många människor. 

Avslutning 

Algoritmer är en del av vår vardag och de underlättar våra liv samtidigt som de också 
skapar begränsningar. När t.ex. nyheter, kunskap och kultur kommuniceras digitalt 
kommer frågor som sökbarhet och delningsbarhet i förgrunden. Vem som helst kan 
idag publicera nästan vad som helst, men det innebär inte nödvändigtvis att det som 
publiceras återfinns av andra. Den andra sidan av myntet handlar om människors 
förmågor att bemästra algoritmbaserade system på ett sådant sätt att potentialen 
utnyttjas samtidigt som vi förstår vilket inflyttande algoritmer har och vilka beslut 
som baseras på algoritmer. I rapporten redogör vi framförallt för hur algoritmer 
påverkar samhällets demokratiska förutsättningar samt, i någon mån, hur vi kan 
påverka utvecklingen i en riktning som gynnar det öppna samtalet.  

Det krävs en balansgång mellan att bejaka en utveckling som på många sätt är positiv 
samtidigt som vi inte döljer de negativa konsekvenser som finns. Till viss del kan, 
även om det inte är i fokus för rapporten, det sistnämnda göras genom regleringar 
kring återbruk av användardata och motverkan mot monopol. Därtill behövs det 
aktiva offentliga aktörer, såsom bibliotek, public service och skola. Det finns ingen 
algoritmernas logik, men däremot finns det en algoritmernas kommersiella logik som 
inte nödvändigtvis behöver vara den enda logiken, utan en algoritm kan också tänkas 
vara uttryck för andra värderingar. Slutligen behövs en kraftfull kompetensutveckling 
för både medborgare i allmänhet och för ett flertal professionella yrkesgrupper – 
exempelvis lärare, bibliotekarier, journalister och fritidspedagoger – i synnerhet. Det 
handlar om en ökad medie- och informationskunnighet som bl.a. tar sikte på hur 
makten förflyttats i samhället genom en förändrad informationsinfrastruktur, vilket 
är långt ifrån enbart en teknisk fråga.  

Det är en stor utmaning att låta en kritisk diskussion inte bli en generationsfråga där 
en äldre generation ”varnar” den efterkommande. Samtidigt är det centralt att ha 
denna kritiska diskussion. I dagens samhälle fattas många beslut med hjälp av 

 
 
 
 
 
Algoritmer                                                                                                             30 

algoritmer som berör de flesta områden, från medier, kultur och utbildning till 
arbetslivet, trafik, rättsväsendet, vård, försäkring och marknad. Områden och frågor 
där algoritmer utgör grunden för beslut kommer bara att bli fler. Det handlar därför 
om att synliggöra algoritmer och deras inbyggda värderingar. Algoritmer är för 
centrala för att förbli osynliga. Först då kan vi ha en allvarlig diskussion om 
algoritmernas etik och en sådan diskussion är oundviklig om vi vill förnya 
kalibreringssystemet för det demokratiska samhällets kunskap och värderingar.  

Det finns en rad viktiga frågor inför framtiden. Dessa är av teknisk, social och 
kulturell art. Det krävs en specifik kunskap om hur algoritmer samspelar med en lång 
rad sektorer i samhället: kultur, vård, forskning, utbildning, arbetsliv, affärsvärlden, 
rättsväsendet, journalistik osv. Denna rapport har enbart kunna beröra dessa på ett 
mer generellt plan. Utifrån vår erfarenhet, som måste kompletteras med andra 
erfarenheter, vill vi särskilt lyfta fram nedanstående frågekomplex som bör utforskas 
för att bättre förstå hur samhället formas av de nuvarande algoritmerna, liksom det 
omvända, hur algoritmer formas av samhället: 

• Centrala aktörer: Det finns ett behov av starka offentliga, icke-kommersiella, 
aktörer som bygger sin verksamhet på andra principer än de kommersiella, 
både för utbildning och för att skapa alternativa vägar att kommunicera och 
producera information, kunskap och kultur. I rapporten har särskilt public 
service, skola och bibliotek lyfts fram. Samtidigt verkar dessa aktörer i en 
kommersiell omvärld. Hur påverkas de av att delvis anpassa sin verksamhet 
efter hur algoritmerna i dagens dominerande online-tjänster fungerar för att 
få synlighet? Hur ska offentliga kultur- och kunskapsaktörer såsom skola, 
bibliotek och public service både kunna vara en alternativ och kritisk röst 
samtidigt som dessa offentliga aktörer även behöver vara synliga och aktiva i 
kommersiella tjänster? Vilka möjligheter finns för offentligt finansierade 
aktörer och kulturproducenter att skapa och tillgängliggöra innehåll som 
fungerar inom ett algoritm-styrt nät utan att reproducera algoritmernas 
kommersiella logik? 

• Källkritik, sökkritik och algoritmernas synlighet: Digitaliseringen har lett till ett 
ökat intresse för källkritik, en metod som utvecklats i historievetenskapen. 
När vem som helst kan publicera sig har ansvaret för att granska 
trovärdigheten i många fall flyttats över från utgivaren till läsaren. Frågan hur 
denna traditionella metod kan anpassas till dagens nätkultur är av stor vikt i 
en delningskultur där ideologiskt färgade påståenden sprids snabbt och där 
rent av konspirationsteorier får stort utrymme. Samtidigt bör källkritik ses 
tillsammans med vad vi benämner sökkritik, dvs. ett kritiskt förhållningssätt 
till inte bara källor på nätet utan också till vad som gör att vi faktiskt tar del 
av just dessa källor? Hur blir algoritmerna synliga som kulturella artefakter? 
Det faller 
inom området medie- och 
informationskunnighet. Många 
människor har en viss generell kunskap om algoritmers betydelse, men 
samtidigt har denna kunskap liten betydelse för hur människor faktiskt 
agerar. Det kan jämföras med hur kunskaper om miljöförstöring och 
hälsorisker har svårt att översättas från abstrakt kunskap till konkreta 
handlingsmönster. Det är därför även en stor utmaning att gå från 

 
 
 
 
Haider & Sundin                                                                                                   31 

folkbildning till handling och en viktig fråga för framtiden är hur det ska 
göras. 

• Föreställningar om big data: I idén om algoritmer ingår idéer om att allting kan 
brytas ner och beskrivas i form av diskreta, neutrala data-objekt som sedan 
kan föras samman igen för att tolkas efter tydliga faktorer och kriterier. Det 
finns en tendens i samhället att vilja gå bortom representation (Andrejevic, 
2013) och fakta, aggregerade av (ofta användargenererad) big data, anses vara 
lösningen och traditionella kunskapsformer ses inte sällan som förlegade. 
Tilltron till att fakta kan finnas som rent neutral, icke-ideologiskt, material i 
form av data är stor. Vad kan man egentligen veta och fatta beslut om 
baserad på dessa data-objekt? Vad är det för kunskap som prioriteras när big 
data lyfts fram som uttryck för "hur det är"? Hur kan vi förstå den 
förskjutning i synen på kunskap som de nya tjänsterna för att producera, 
kommunicera och använda kunskap för med sig? Vad får den för 
konsekvenser för den traditionella kunskapens auktoritet? Vilka etiska 
implikationer härrör från att vi lämnar avgörande beslut till algoritmer? 

 
 
 
 
 
Algoritmer                                                                                                             32 

Referenser 

Abel, F., Gao, Q., Houben, G.-J. & Tao, K. (2011). Analyzing user modeling on 
Twitter for personalized news recommendations. In S. Carberry, S. Weibelzahl, A. 
Micarelli & G. Semeraro (eds.) User Modeling, Adaption and Personalization. Berlin, 
Heidelberg: Springer Berlin Heidelberg, pp. 1-12. 

Altaweel I., Good N. & Hoofnagle C. (2015). Web privacy census. Technology Science. 
December 15, 2015. http://techscience.org/a/2015121502 [2016-01-12]. 

Andrejevic, M. (2013). Infoglut: How too Much Information is Changing the Way We Think 
and Know. New York: Routledge. 

Bakshy, E., Messing, S. & Adamic, L. A, (2015). Exposure to ideologically diverse 
news 
and opinion on Facebook. Science, 348(6239), 1130-1132. DOI: 
10.1126/science.aaa1160 

Bolin, G. & Andersson Schwarz, J. (2015). Heuristics of the algorithm: Big Data, user 
interpretation and institutional translation, 2(2). DOI: 10.1177/2053951715608406 

Bucher, T. (2012). Want to be on the top? Algorithmic power and the threat of 
invisibility on Facebook. New Media & Society, 14(7), 1164-1180. 

Bäck, E., Bäck, H. & Gustafsson, N. (2014). Ungas politiska deltagande: Nya former och 
aktivitet genom sociala medier? Rapport för Demokratiutredningen. 

Carlsson, U. (red.) (2013). Medie- och informationskunnighet i nätverkssamhället: Skolan och 
demokratin. Göteborg: Göteborgs universitet, NORDICOM. 

Christin, A.; Rosenblat, A.  & boyd, d. (2015). Courts and predictive algorithms. Data 
& Civil Rights: A New Era of Policing and Justice. (workshop primer) Oct 27, 2015. 
http://www.datacivilrights.org/pubs/2015-
1027/Courts_and_Predictive_Algorithms.pdf 

Cormen, T.H., Leiserson, C.E., Rivest, R. L. & Stein, C. (2009). Introduction to 
algorithms. 3rd ed. MIT Press and McGrawhill. 

DeMers, J. (2015-09-03). Is the Google knowledge Graph killing Wikipedia? Forbes. 
http://www.forbes.com/sites/jaysondemers/2015/09/03/is-the-google-knowledge-
graph-killing-wikipedia/ [2016-01-12]. 

van Dijck, J. (2010). Search engines and the production of academic knowledge. 
International 
Journal 
of 
Cultural 
Studies, 
13(6), 
574-592. DOI: 
10.1177/1367877910376582 

van Dijck, J. (2013). The Culture of Connectivity: A Critical History of Social Media. Oxford: 
Oxford University Press. 

 
 
 
 
 
 
 
 
 
 
 
 
 
 
Haider & Sundin                                                                                                   33 

Dong, X. L., Gabrilovich, E., Murphy, K., Dang, V., Horn, W., Lugaresi, C., Sun, S. 
& Zhang, W. (2015). Knowledge-Based Trust: Estimating the Trustworthiness of Web Sources. 
arXiv:1502.03519 [cs.DB] [2016-01-12] 

Feuz, M., Fuller, M. & Stalder, F. (2011). Personal web searching in the age of 
semantic capitalism: Diagnosing the mechanisms of personalisation. First Monday, 
16(2). http://firstmonday.org/ojs/index.php/fm/article/view/3344/2766 [2016-01-
12]. 

Gillespie, T. (in press 2016). #trendingistrending: When algorithms become culture. I 
R. Seyfert & J. Roberge, Algorithmic Cultures: Essays on Meaning, Performance and New 
Technologies. Routledge.  

Haider, J. (2014). Taking the environment online: issue and link networks 
surrounding personal green living blogs. Online Information Review. 38(2), 248-264. 

Halavais, A. (2009). Search Engine Society. Cambridge: Polity Press. 

Hallinan, B. & Striphas, T. (2014). Recommended for you: The Netflix Prize and the 
production of algorithmic culture. New Media & Society, 18 (1), 117-137. 

Hannak, A., Sapiezynski, P., Kakhki, A. M., Krishnamurthy, B., Lazer, D., Mislove, 
A. & Wilson, C. (2013). Measuring personalization of web search. WWW '13 
Proceedings of 
the 22nd 
international conference on World Wide Web, s. 527-538. 
http://personalization.ccs.neu.edu/papers/web_search.pdf [2016-01-22]. 

Hannak, A., Soeller, G., Lazer, D., Mislove, A. & Wilson, C. (2014). Measuring price 
discrimination and steering on e-commerce web sites. IMC 14, November 5-7, 
Vancouver, BC, Canada. http://dl.acm.org/citation.cfm?id=2663744 [2016-01-12]. 

Hillis, K., Petit, M. & Jarrett, K. (2013). Google and the Culture of Search. New York: 
Routledge. 

Höchstötter, N. & Lewandowski, D. (2009). What users’ see: Structures in search 
engine result pages. Information Sciences, 179(12), 1796-1812. 

Introna, L. D. (2015). Algorithms, governance, and governmentality: On governing 
academic writing. Science, Technology and Human Values, 41(1), 17-49. DOI: 
10.1177/0162243915587360 

Karppi, T., & Crawford, K. (2015). Social Media, financial algorithms and the hack 
crash. Theory, Culture & Society. DOI:10.1177/0263276415583139 

Kliman-Silver, C., Hannak, A., Lazer, D., Wilson, C. & Mislove, A. (2015). Location, 
location, location: The impact of golocation on web search personalization. IMC '15 
Proceedings of the 2015 ACM Conference on Internet Measurement Conference, s. 121-127. 
http://www.ccs.neu.edu/home/cbw/pdf/location-imc15.pdf [2016-01-12]. 

 
 
 
 
 
 
 
 
 
 
 
 
 
 
 
Algoritmer                                                                                                             34 

Lewandowski, D. & Spree, U. (2011). Ranking of Wikipedia articles in search engines 
revisited: Fair ranking for reasonable quality? Journal of the American Society for 
Information Science and Technology, 62(1), 117-132.  

Lewis, S. C., & Westlund, O. (2015). Big data and journalism. Digital Journalism, 3(3), 
447–466. DOI:10.1080/21670811.2014.976418 

Ma, N., Guan, J., & Zhao, Y. (2008). Bringing PageRank to the citation analysis. 
Information Processing and Management, 44, 800-810. DOI:10.1016/j.ipm.2007.06.006 

Mager, A. (2012). Algorithmic ideology: How capitalist society shapes search engines. 
Information, Communication & Society, 15(5),  769-787. 
DOI:10.1080/1369118X.2012.676056 

Manson, M. (2014). Facebook zero: Consideing life after the demise of organic research. 
https://social.ogilvy.com/facebook-zero-considering-life-after-the-demise-of-
organic-reach/ [2016-01-08]. 

O’Callaghan, D., Greene, D., Conway, M., Carth, J. & Cunningham, P. (2015). Down 
the (white) rabbit Hole: The extreme right and online recommender system. Social 
Science Computer Review, 33(4), 459-478. DOI: 10.1177/0894439314555329 

Otero, M. (2014). The Real 10 Algorithms that Dominate our World: Maybe a Little More 
than 
10. 
https://medium.com/@_marcos_otero/the-real-10-algorithms-that-
dominate-our-world-e95fa9f16c04#.ckpyf4fdl [2016-01-12]. 

Page, L., Brin, S., Motwani, R. & Winograd, T. (1999). The PageRank Citation Ranking: 
Bringing Order to the Web. Technical Report. Stanford InfoLab. 

Papacharissi, Z. A. (2010). A Private Sphere: Democracy in a Digital Age. Cambridge: 
Polity Press. 

Pariser, E. (2011). The Filter Bubble: What the Internet Is Hiding from You. New York: 
Penguin Press. 

Rivano Eckerdal, J. & Sundin, O. (red.) (2014). Medie- och informationskunnighet: En 
forskningsantologi. Stockholm: Svensk Biblioteksförening. 

Rosenblat, A. & Stark, L. (2015), Uber’s Drivers: Information, Asymmetries and Control in 
Dynamic Work. Data and Society Research Institute.  

Samuelsson, U. (2014). Digital (o)jämlikhet IKT-användning i skolan och elevers tekniska 
kapital. Högskolan i Jönköping. Diss. 

Schwartz Andersson, J., Hammarlund, J., Di Grado, S. & Kjellberg, M. (2015). 
Opinioner och ffentligheter online. Stockholm: Internetfonden. 

Seaver, N. (2013). Knowing algorithms. Media in Transition 8: 1–12. Unpublished 
paper. 

 
 
 
 
 
 
 
 
 
  
 
 
 
 
 
Haider & Sundin                                                                                                   35 

Silverman, C. (2015). Lies, damn lies, and viral content: How news ebsites spread (and debunk) 
online rumors, unverified claims, and misinformation. Tow Center for Digital Journalism. 
http://towcenter.org/wp-
content/uploads/2015/02/LiesDamnLies_Silverman_TowCenter.pdf [2016-01-12] 

Singer, R. (2009). Netflix Spilled Your Brokeback Mountain Secret, Lawsuit Claims. 
Wired.  http://www.wired.com/2009/12/netflix-privacy-lawsuit/ [2016-01-12] 

SOU (2013:31). En digital agenda i människans tjänst: Sveriges digitala ekosystem, dess aktörer 
och drivkrafter. Delbetänkande av Digitaliseringskommissionen. Fritzes: Stockholm. 

SOU (2014:13). En digital agenda i människans tjänst: En ljusnande framtid kan bli vår. 
Delbetänkande från Digitaliseringskommissionen. Fritzes: Stockholm. 

SOU (2015:28). Gör Sverige i framtiden: Digital kompetens. Delbetänkande från 
Digitaliseringskommissionen. Wolters Kluwer: Stockholm. 

SOU (2015:65). Om Sverige i framtiden. En antologi om digitaliseringens möjligheter. Wolters 
Kluwer: Stockholm. 

SOU (2015:94). Medieborgarna & medierna: En digital värld av rättigheter, skyldigheter – 
möjligheter och ansvar. Delbetänkande av Medieutredningen. Wolters Kluwer: 
Stockholm. 

Stakston, B. (2013). Polisens närvaro i sociala medier. JMW kommunikation. 
https://polisen.se/Global/www%20och%20Intrapolis/Rapporter-
utredningar/01%20Polisen%20nationellt/Ovriga%20rapporter-
utredningar/Utvardering_Polisens_narvaro_i_sociala_medier.pdf [2016-01-31] 

Strömbäck, J. (2014). Demokratin och det 
förändrade medielandskapet: Mot ökade 
kunskapsklyftor och deltagandeklyftor? Rapport för Demokratiutredningen. 

Strömbäck, J. (2015). SOU (2015:65). Framtidens medielandskap, demokratin och 
den sociala sammanhållningen. I Om Sverige i framtiden: En antologi om digitaliseringens 
möjligheter (SOU 2015:65). Delbetänkande av Medieutredningen. Fritzes: Stockholm, 
s. 341-367. 

Sundin, O. (2014). Akademisk vardag på en digital referensmarknad. Kulturella 
perspektiv, 23, 49-58.  

Sundin, O. (2015). Invisible Search: Information Literacy in the Swedish curriculum 
for compulsory schools. Nordic Journal of Digital Literacy, 10, 193-209.  

Sundin, O. & Haider, J. (2013) The networked life of professional encyclopaedias: 
Quantification, tradition, and trustworthiness. First Monday, 18(6).  
http://firstmonday.org/ojs/index.php/fm/article/view/4383/3686 [2016-01-12]. 
DOI:10.5210/fm.v18i6.4383 

 
 
 
 
 
 
 
 
 
 
 
 
 
 
 
 
Algoritmer                                                                                                             36 

SR 
(2014-07-24). 
Testerna 
på 
Facebook 
lurar 
http://sverigesradio.se/sida/artikel.aspx?programid=125&artikel=5921760 
01-22] 

dig. 
[2016-

Tufekci, Z. (2015a). How Facebook’s Algorithm Suppresses Content Diversity (Modestly) and 
How the Newsfeed Rules Your Clicks. https://medium.com/message/how-facebook-s-
algorithm-suppresses-content-diversity-modestly-how-the-newsfeed-rules-the-clicks-
b5f8a4bb7bab#.582z5j59o [2016-01-12]. 

Tufekci, Z. (2015b). Algorithmic harms beyond Facebook and Google: Emergent 
challenges 
of 
computational 
agency. Colorado Technology Law 
Journal. 
http://ctlj.colorado.edu/wp-content/uploads/2015/08/Tufekci-final.pdf 
[2016-02-
04] 

Westlund, O., & Lewis, S. C. (2014). Agents of media innovations: Actors, actants, 
and audiences. The Journal of Media Innovations, 2, 10–35. DOI:10.5617/jmi.v1i2.856 

Wikipedia (2016-01-08). Facebook. 
https://sv.wikipedia.org/w/index.php?title=Facebook&oldid=32801600 [2016-01-
31] 

 
 
 
 
 
 
 
