Title: Hitta gamla webbsidor och nyhetssidor
Date: 2018-03-10
Category: Internet
Tags: massmedier, Google, Wayback Machine
Authors: Peter M. Dahlgren
Slug: old-webpages
Summary: Hitta gamla webbsidor eller nyhetssidor som tagits bort.

När man analyserar tryckta tidningar finns de arkiverade på många bibliotek och Kungliga biblioteket samlar in så kallade [pliktexemplar](https://sv.wikipedia.org/wiki/Pliktexemplar). Kunglia biblioteket har också en [sökmotor för dagstidningar](https://tidningar.kb.se/) som söker igenom tidningar från 1800-talet och framåt.

Men internetsidor kan däremot ändras eller ibland försvinna helt, vilket gör det svårt att analysera materialet. Här kommer därför några tips för att hitta webbsidor som har ändrats eller tagits bort.

- [Google](https://www.google.com/)
- [Wayback Machine](http://archive.org/web/)
- [archive.is](https://archive.is)

## Hitta senast cachad version på Google

Om en sida inte fungerar tillfälligt, eller nyligen har tagits bort, finns det en stor chans att sökmotorer redan har hunnit spara en kopia av webbsidan, i synnerhet om det handlar om en webbplats som uppdateras regelbundet.

Gå in på [Google](https://www.google.com/) och lägg till `cache:` framför webbadressen ifråga och sök. 

Låt säga att du vill se cachen för Aftonbladets tv-sida. Då söker du på Google efter:

> cache:http://tvkoll.aftonbladet.se/

Förhoppningsvis kommer du till en cachad version av webbsidan. Om adressen inte finns får du ett felmeddelande.

Att lägga till `cache:` fungerar förmodligen inte för nyhetssajternas förstasidor eftersom de uppdateras så regelbundet. 

Du kan också testa att söka efter webbadressen med Microsofts sökmotor [Bing](https://www.bing.com/) om du inte skulle hitta den på Google.

## Hitta specifik tidpunkt med Wayback Machine

[Wayback Machine](http://archive.org/web/) är ett arkiv med kopior av olika webbplatser från 1996 och framåt.

Du hittar kopior av mängder med svenska nyhetssajter via Wayback Machine, och ofta tar Wayback Machine en kopia av nyhetssajternas förstasidor flera gånger per dag. Man kan sedan leta reda på exempelvis [hur Dagens Nyheter såg ut 1 mars 2001 klockan 17.37](https://web.archive.org/web/20010301173721/http://dn.se).

Om webbsidan du letar efter inte finns, kan du själv lägga in den. Leta efter "Save Page Now" på Wayback Machines förstasida.

På hemsidan (som drivs av Internet Archive) finns också ljudklipp, datorprogram och filmer som inte har upphovsrätt eller har en Creative Commons-licens.

Mjukvaran bakom Wayback Machine heter [OpenWayback](https://github.com/iipc/openwayback) och är fri att använda. 

Wayback Machine finns även som webbläsartillägg:

- [Wayback Machine - Chrome](https://chrome.google.com/webstore/detail/wayback-machine/fpnmgdkabkmnadcjpehmlllkndpkmiak)
- [Wayback Machine - Firefox](https://addons.mozilla.org/en-US/firefox/addon/wayback-machine_new/)
- [Wayback Machine - Safari](https://archive.org/details/WaybackMachineV1.3.6)

## Spara egen version av webbsidan med archive.is

Du kan också själv arkivera en specifik version av en webbsida (innan den tas bort!) med verktyget [archive.is](https://archive.is).

Det enda du behöver göra sedan är att skriva in adressen för att få fram webbsidan igen vid alla de tidpunkter du har sparat den.

Nackdelen är att det inte sker automatiskt som med Wayback Machine. Du måste själv gå in och manuellt spara varje webbsida.
